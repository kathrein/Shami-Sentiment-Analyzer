 فين الروايه ؟!! . أنا متفاجئ من كميه الملل اللى قدر خالد إنه يجمعها فى كتابه حقيقى !! . أعتقد إنه نسى وهو بيكتب إن ده عمل أدبى مفروض يكون فى إمتاع للقارئ , ودى مش حاجه سطحيه أو فرعيه ممكن الواحد يتجاهلها أو يقول مش مهمه . كميه تفريعات وشخصيات بعد فتره من القرايه بتحسسك إنه " ايه الملل ده . أنا إيه اللى غاصبنى على كده " . لولا إن ان عندى عاده - إكتشفت مع الكتاب ده إنها سيئه - انى اقرا اى كتاب لأخره , عمرى ما كنت هكملها . مشوفتش أى حاجه جديده . مشوفتش أى حاجه ممتعه . كنت بقرأ فى الطبعه الخامسه ومستغرب إزاى إطبعت 5 مرات !! الرابط اللى خلقه الكاتب بين شخصيات روايته مكانش كافى بالمره . إزاى الواحد يقرا كتاب و وهو لسه فى إيده ينسى الشخصيه دى تقرب لمين ولا جت منين ولا إيه الحكايه ؟!! أنا شخصيا مشوفتش إبداع فيها . لا أسلوب ولا لغه ولا موضوع حتى . الحاجه الوحيده المميزه فى الروايه هى الملل . الكاتب أبدع ف إنه يزهقنا لدرجه إن لو فى جايزه بوكر للملل , فالروايه دى هى المرشح رقم واحد . 