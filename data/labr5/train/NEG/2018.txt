 إيه العك دا يا دكتور يوسف ؟ أحد أسوأ ما قرأت في حياتي من روايات .يخربيت كدا بعيدًا عن الغلاف البوهيميى الى مصمم للرواية فأنا أحب أعرف مين هو العبقري الى كتب التعليق المذكورخلف الرواية -------- البطل يعمل مرشد سياحي فى الأقصر وأسوان مع انه خلال الأحداث مراحش الأقصر غير مرة واحدة عشان يقابل البطلة يبقى بيشتغل هناك مرشد سياحي إزاي ؟ حياته انلقلبت رأسًا على عقب بعد لقاؤه لبن لادن ؟!!!!! ايه البدنجان دا وقمة الكوميديا هي وصف الرواية بأن إيقاعها متسارع 100 صفحة بحالهم عن نورا ودراع نورا ومناخير نورا إللي حبوا بعض من أول نظرة فى باص المدرسة العجيب .ايه الجنان دا 100 صفحة من 200 عن ولا حاجة لو اتحذفوا ولا ليهم أي تأثير وماشاء الله حرص الدكتور الدقيق انه يوصفلنا كانوابيعملوا مع بعض ايه لما يروحوا الشقة كل مرة نفس الوصف تناغم مع كلامه عن زوجة البطل الثانية ورؤيته للفتيات الروسيات والمنام الذى حلم به عنهم ما يؤهل الكتاب بجدارة ليكون جنس بين دفتي كتاب الرواية بلهاء والأحداث مش أحداث أصلاً هوبا حب نورا هوبا سابها عشان العريس الاغنى يشيل ودي الحبكة المشهورة في الأفلام من التسعينيات هوبا أخدوه الامريكان هوبا ضربوه هوبا سجنوه وحاجة كمان كلنا عارفين أنك صوفي يا دكتور والله العظيم عرفنا أنك صوفي مفيش داعي تحشر عبارات أعلام الصوفية خلال الأحداث بمناسبة ومن غير مناسبة أما عن نهاية الرواية فحدث ولا حرج . النبطى .محال أعتقد أن الدكتور يوسف من بعد اللاهوت العربي لم يكتب شيئاً بصراحة وقرار نهائى لن أشترى روايات لدكتور يوسف مرة أخرى بعد أن خذلنى أكثر من مرة