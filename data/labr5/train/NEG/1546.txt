 كنت مستني اخر صفحة واخر صورة في الكتاب علشان مبقاش ظلمت الكاتب ناس كتير جداً قالت الكتاب روعة وتحفة وكلام كتير حلو عن الكتاب وبصراحة انا مش مع ولا تقييم حلو اتقال انا محترم كل اراء الناس اللي قالت عليه كلام كويس بس هي في الاول والاخر وجهات نظر شخصية رواية عزازيل من الروايات اللي لو اتعرض عليا فلوس علشان اقرأها تاني هرفض وبشدة الكتاب اتعمله دعاية كتير جداً علي انه حلو ومش عارف انا محستش بده ليه ومضات قليلة اللي اثرت فيا في الكتاب زي موت اوكتافيا وهيباتيا ورحيل مرتا بالطريقة السخيفة وفي الاخر انا مستفدتش حاجة من الكتاب غير بعض المعلومات عن الكنيسة من الداخل وفترة زمنية عصيبة في المسيحية وموضوع قلة الادب والتفاصيل اللي ملهاش اي 30 لزمة مش بتعجبني في الكتب خالص في الاول والاخر ديه وجهة نظري انا كعمر وممكن ناس كتير تتفق او تختلف معايا بس في الاول والاخر كون وجهة نظرك بناءً علي قرائتك وتحليلك وليس بناءً علي دعاية الاخرين للكتاب لانه موضوع يودي في داهية