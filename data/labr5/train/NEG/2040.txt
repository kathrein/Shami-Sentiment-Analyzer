 تخيل ان الكتاب ده مش كتاب لأحمد حلمي وبعدين قول رأيك فيه في وسط الكتاب أحمد حلمي كتب اجمل ريفيو ممكن يتكتب عن الكتاب ده في صفحة 111 بيقول "محتار أكتب عن ايه ! لأ انا مش محتار أكتب عن ايه . أنا محتار أكتب ايه أساساً !! مفيش في دماغي أي حاجه أكتب عنها . حاسس ان دماغي عامله زي ما تكون أنبوبة غاز قاطعة النفس ومافيهاش ولا نقطة غاز . قلبتها يمين وشمال ونيمتها على جنبها وعلى ظهرها وعلى بطنها جايز ألاقي فيها شوية كلام مكنونين في القعر يعملولي حتى سطر ولا سطرين يساعدوني في اللي هاكتبه واللي انا لسه لحد دلوقتي مش عارف هو ايه أصعب حاجه ان الواحد دماغه تبقا عاملة زي الأنبوبة كده تتفاجئ انها فاضية بدون تمهيد او سابق انذار . يا بختهم اللي عندهم غاز طبيعي" بس كده هو ده أحمد حلمي في كتاب 28 حرف 