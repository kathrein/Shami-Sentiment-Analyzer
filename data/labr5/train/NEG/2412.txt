 مش قادر احدد انا ظالم الرواية ولا لأ . بس المؤكد اني لم استمتع و انا بقرأها . من المنظور لغوي فأختيار أحمد مراد للألفاظ بدائية جداً . صفحات وصفه لما يحدث بعد كل حباية الفيل الأزرق ممل لأقصي درجة , و خيالي زيادة عن اللزوم . اكثر كلمتين اتقالوا في الرواية " استيقظت " و " تجرعت كأساً من . " . يعني الرواية دي يوم ما تتعمل فيلم هيبقي المشهد المتكرر واحد نايم ع الأرض و في ايدة ازازة خمرة . تراب الماس كانت افضل من دي بكتير في كل حاجة , حتي فيرتيجو اللي كانت رواية ضعيفة انا استمتعت بيها اكتر ما استمتعت بالرواية دي بكتير . الجانب الإيجابي قد يكون اسامي الأمراض و وصفها الدقيق , الحوارات بين يحيي و شريف إلي حد ما شدتني و انا بقرأ , مناقشته لبيت عوني و ما يتم بداخله , لأن في 100 عوني في البلد دي . و اخيراً علاقة يحيي بلبني . و اخيراً انا بقترح علي أحمد مراد يتجه للسينما لأنه من الكتاب اللي بيرسم مشهد و يخلق سيناريو كويس لفيلم في سينما . مش رواية أدبية 