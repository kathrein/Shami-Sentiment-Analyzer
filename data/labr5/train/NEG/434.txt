 الكتاب عبارة عن شوية مواضيع فى دماغ العسيلى شوية افكار حب انه يتكم فيها بصوت عالى فطلع الكتاب اللى مالوش اسم دا اقول بقى ليه الكتاب معجبنيش خالص وليه نجمه واحدة بس اولا : الكتاب زى ما قلت شوية افكار فى دماغ العسيلى حب انها تطلع من دماغه للناس وانا معنديش اى مشكلة خالص ان اى حد حابب انه يتكلم بحاجات فى دماغه بصوت عالى ويوصل افكاره لناس اللى ممكن يكون اغلب افكاره دى اصلا بتيجى فى دماغ كتير مننا وكتير مننا بيفكر فيها اومال المشكلة بقى فى ايه !! المشكلة ان الكتاب مفهوش اى جديد على الاقل بالنسبالى الكتب اللى من النوعيه دى كتير شاب فى دماغة شوية افكار او حصلتله مواقف بيتكلم عنها مع الناس بصوت عالى الاهم بقى انه لازم يكون ليه بصمة حاجة جديدة يناقش الموضوع بشكل مختلف خصوصا ان اغلب الحاجات والافكار بتكون عند كل الناس طب فين بقى اضافة الكاتب فين بصمته هو !! انا ملقتش بصمة العسيلى خالص !! ملقتش اى جديد بالعكس كان فيه مواضيع ملهاش لازمة تحسها حشو للكتاب وخلاص ودا يودينا ل ثانيا : ان فيه مواضيع ملهاش لازمة رغى وخلاص !! ثالثا : معنديش اى مشكلة خالص ان اى كتاب فى الدنيا يكتب باللغة العامية او حتى يكون فيها خلط بين العامية والفصحى بس فى الكتاب دا بالذات اعترض وبشدة على اللغة اللى مكتوب بيها الكتاب بجد الاسلوب معجبنيش خالص والدمج اللى حصل ما بين العامية والفصحى مكنش الاسلوب اللى يجذب ويشد القارئ رابعا : فى المقدمة العسيلى بيقول انه وهو صغير كان فيه حلم بيجله انه طالع فى التليفزيون ومكتوب تحت صورته " المفكر الكبير " وقايل بقى انه جزء من الحلم دا اتحقق السبب فى كدا انه ع طول بيفكر جميل ان الواحد يفكر ويفضل يسأل ويستفسر ويكتشف ويتعلم بس لو من وجهه نظر العسيلى يبقى !! كل الناس مفكرين لان اغلب المواضيع لو مش كلها بتيجى فى دماغ الناس والناس بتفكر فيها يعنى مفيش جديد فى اللى اتقال فى الكتاب الحاجة الوحيدة اللى ليها فايدة فى الكتاب انى اكتشفت انى مُفكرة كبيرة جدااا !! ومش بس انا دا ناس كتير جدااا !!! بس كدا !! 