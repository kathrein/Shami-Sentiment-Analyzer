 "لا يمنعك كرهك للرجل ان تغمطه حقه " عبارة تلخص الكتاب . الكتاب ببساطة عبارة عن رد على علاقة دامت فترة طويلة بين الكاتب والسادات . علاقة من اخذ وشد وتوتر للغاية فى النهاية . قد يصل لحد كون الكاتب موتور وده اللى لا يخفى بين طيات الكتاب . والمواضع اللى بتلاقى فيها كده لا تحصى اولها اتهامه السادات بالكذب بطريقة غير مباشرة فى حديثه السنوى من ميت ابو الكوم .وتلطيفه الاتهام بكون ذاكرة السادات كالشلال تتبدل بلا توقف . وهو فى حد ذاته تشبيه خبيث للغاية . ومرة تانية بيذكر ادعاء ان السادات بيحاول يتنصل من جذوره وانه لم يكتف بزوجته اللى من اصول نوبية وتزوج اخرى _جيهان السادات _ . واللى بيحاول يقول انه بيدعى بينافق يعنى . من جهة بيفتخر بكونه من ميت ابو الكوم ومن جهة اختار سيدة تصلح تكون سيدة مجتمع عشان تكون فى الوجهة اللى حب يصنعها لنفسه . الكتاب ملىء بالترهات والخرافات يزداد انكار الواحد ليها .لما يفتكر العلاقة الوطيدة بينهم فيما قبل الاختلاف ودوره فى تحويل الصراع فى نظر الرأى العام مع مراكز القوى لصراع على الشرعية وكان ناصح امين للسادات . نقطة اخرى ضد الكتاب انى اشتريته او بالاحرى قريته بعد استعارتى ليه من خالى اللى اشتراه من ليبيا فى فترة التوتر بين الجانبين المصرى والليبى . لان الكتاب ظل ممنوع لفترة فى مصر حتى بعد موت السادات نفسه . فا كتاب تم طباعته نكاية فى نظام السادات حتى ولو هو استغل الخلاف مش اكتر كوسيلة لانه يخلى الكتاب يظهر للنور فا المبدأ الميكافيللى ده انا مبحبـــــــــــــوش . من كاتب ابناؤه بيمتلكوا حصص فى شركات هيرماس مع جمال مبارك نجل المخلوع . بس انا مش هعامله معاملته للسادات . لانى برغم انى مبحبوش على المستوى الشخصى . الا انه بيجبد ما يسمى بفن الابتعاد عن الرقعة . وده اللى يخلى بعض كلامه مهم .اذا نحينا الجانب الشخصى من كلامه والنجمتين :نجمة للوقت اللى خلانى اتعلم احاول اسمع للجانب اللى انا مش منحاز ليه ونجمة لبعض الحاجات اللى توافقت مع كتابات البغدادى . وغيره عن الفترة ديه 