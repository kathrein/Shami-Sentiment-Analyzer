 يييييييييييييييع ************************** جايز يكون عنوان الريفيو غريب بس ده اللى حسة بيه دلوقتى بجد " ييييييييييييع " ، عندى احساس ناو عامل زى اللى قعد ياكل حلويات وجاتوه وتورتة وحاجات حلوة كتير وفجأة حبس بسندوتش " مش " اه وربنا مش يييييييييييييع بجد . اولا : احساسى ده جه من انى قريت الراوية دى - لو اصلا دى رواية -بعد رواية عزازيل لنفس الكاتب ورواية يوم غائم ع البر الغربى للمنسى قنديل .فاللى قرا الروايتين دول اكيد هيحس احساسى ناو ثانيا : دى الرواية التالتة اللى بقراها لزيدان بعد النبطى وعزازيل .كنت فاكرة ان النبطى اقل اعمال زيدان جمالا طلع ع راى نجم الجيل ده اللى جاى اسوأ وربنا ثالثا : منكرش انى لما بدأت اقراها جه احساس جوايا ان الناس بتتجنى علي محال كتير واكيد هتبقى حلوة ومش بكم البشاعة اللى قريتها ف ريفويهات الناس بس طلع كلامهم كله صح ياولدى رابعا : منكرش برضه انى حبيت الرواية ف الاول بالرغم من جوها التلقيدى .وحبيت نورا كتير خامسا : انا متاكدة من اول صفحة ف الرواية لحد اخرها ان البطل او الزول او ابو بلال نحس نحس نحس بجد . كل لما يروح مكان الدنيا تتنيل فيه سادسا : ايه كمية العك اللى ف الاحداث دى .وايه اللى جاب سيرة حسين سالم واسامة بن لادن وسامى عنان وجمال مبارك وحبيب العادلى ف الحوارات دى سابعا : اخر جزء هو اسوا جزء ف الرواية للاسف وحسيت انى بشوف افلام من النوع الردئ ثامنا : ايه علاقة جملة ابن النفيس اللى ف اول الكتاب بالحشو اللى فيه !! تاسعا : ربنا يسامحك يادكتور يوسف يازيدان عاللى عملتوا فيا وبحمد ربنا انى قريتها الكترونى 