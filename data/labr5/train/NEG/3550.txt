 ما أعجبني في الكتاب الحديث بحيادية وتحليل لبعض المشاكل الزوجية في الفصول 1- جوزي بيخونني 2- مناخير جوزي 3- أرجوكي سيبي الشغل 4- جوزي بقي سايلنت ما لم يعجبني في الكتاب 1- تكرار توجيه النصائح المباشرة وده أنا عندي مشكلة معاه جداً ﻷني مبحبش حد يقوم بدور الموجه لي وكأنه صاحب التجربة الأنجح ولزاماً علي الجميع الاقتداء به لو عايزين يوصلوا لنفس النجاح 2- الحديث عن بعض الموضوعات بالنظرة الذكورية المرفوضة اللي بنحاول نتخلص منها واللي كانت سبب في خراب بيوت كتير زي * النظر لإهتمام المرأة بالمشاعر وحب الهدايا والمفاجأت علي إنه هيافة ستات وﻻزم ناخدهم علي قد عقلهم علشان الدنيا تمشي * موضوع الرقص وعرضه كأنه حاجة مصيرية للزوج ومطالبة الزوجة بالتحامل علي نفسها علشان جوزها مايبصش برة ﻷني مؤمن إن أي حاجة في العلاقة الزوجية ﻻزم يكون أساسها رضا الطرفين وإلا بمرور الوقت هايحصل نفور نتيجة لتراكم الضغط *إلتماس الأعذار للرجل في أخطاء كتير غير مقبولة إنسانياً وﻻ دينياً زي تجاهل إهتمام الزوجة بدعوي الضغوط النفسية في العمل وإلتماس العذر للرجل في إلقاء مسؤولياته علي الزوجة بعد إعتياده تحملها لها الكتاب فكرته كويسة واسمه مبتكر لكن كان ممكن يتقدم أفضل من كدة