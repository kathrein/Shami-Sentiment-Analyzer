 لما بنشوف فيلم او نسمع اغنية او نقرى كتاب او اى عمل ابداعى لمبدع ويكون قوى جدا جدا. بنلاقى صعوبة كبيرة اوى فى اننا نرضى عن مستوى العمل التالى ده اللى حصلى مع كاتب عزازيل. انا عارف كويس ان فيه روايتين فصلا بين عزازيل و محال ولكن بالنسبة لى دى اول رواية لزيدان اقراها بعد عزازيل, وللأسف مش زى ما تصورت خالص !! الرواية اجمالا كويسة. يعنى مش هتندم لو قريتها لكن فى نفس الوقت ما تندمش لو ما قريتهاش. اكتر الحاجات اللى ازعجتنى فى الرواية هى التطور السريع الغير مبرر فى العلافات بين اشخاصها خاصة شخصية البطل و نورا حبيبته الاولى. ازعجنى كمان الايقاع المتسارع لاحداث الرواية. كنت بشوف ان فيه مواقف او احداث تستحق تمهيد اكتر قبل حدوثها ولكن اتفاجئ مرة واحدة ودون مبرر بوقوعها بشكل سريع ومزعج الفصل الاخير فيه احداث غير مبرره وغير منطقية كأن زيدان فجأة اراد انه يقلب الرواية لرواية بوليسية او ماشابه يمكن النقطة الايجابية الوحيدة فى الرواية هى اسلوب زيدان نفسه واسقاطاته على حوارات الضمير البشرى وعلى مواقف حياتيه او الغريب والمحير فى طبائع الاشياء بشكل عام انا ما انبسطتش بالرواية لكن فى نفس الوقت ما ندمتش انى قريتها نصحيتى ليكو. لو لسة مخلص عزازيل او رواية محال هتكون تانى رواية لزيدان بعد عزازيل. ما تتسرعش وحاول تشوف رواية افضل لنفس الكاتب