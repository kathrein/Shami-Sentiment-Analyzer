 رواية كان ممكن تبقى عظيمة لكنها اتكروتت بشكل لا يصدق أنا مش من مشجعي الالتزام الكاتب بكل قواعد الرواية لما ييجي يألف وشايفة إنه لازم يبقى حر وإن الإبداع لا تحده قواعد لكن فيه حد أدنى لازم اتباعه وإلا الدنيا تبوظ زي ما باظت هنا مستوى كان ممكن يقبل من كاتب مبتدئ شويتين لكن د. أحمد لا صراحة خسارة الفكرة اللي راحت والكام عنصر الكويسين اللي اتحرقوا برضه الاقتباس الحرفي من كتابات سابقة كان محبط بشكل فظيع معالجة القصة عموما كانت تفتقر لأي عمق وحقيقي حسيت انها قصة متكروتة، يا ريته كان اداها وقتها. تلت أرباع القصة كنت حاسة فيها بابتذال شديد مكانتش شداني خالص زي بقيت قصص د. أحمد وكتاباته بشكل عام متفاعلتش مع الشخصيات خالص، شخصيات سطحية أحادية البعد بشكل مزعج ومفتعل لو كانت قصة لكاتب تاني كانت خطت حتىنص التقييم اللي هي خطته طلوقتي عموما أنا مش شايفة إن دي حاجة وحشة د. أحمد في الآخر كاتب بشري، يوفق أحيانا ولا يوفق أحيانا أخرى من الظلم مطالبته إن كل كتاباته تكون على مستوى واحد، محدش في الدنيا يقدر يعمل كدة ومفيش سبب يخلينا نفترض إنه هو يقدر ربنا يوفقه في الكتابات القادمة