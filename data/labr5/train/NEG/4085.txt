 السنجة؟ لا عيب متقولش كدا تقصد تقول السبحة؟ لا ياعم سبحة ايه؟ انا كنت بقول السرجة خوفتني وانا اللي كنت فكرك بتقول السيجة ممكن نقول كلام ع البناء الدرامي للقصة واجزاء الثورة اللي ولا ليها اي ستين لزمة ف الرواية بس انا عاوز اتكلم اكتر عن د.أحمد خالد هو فين ف الرواية دي؟ فين بصامته المحفورة ف كل خلية فينا؟ اسلوبه المميز؟ كلامه الخاص به هو فقط تركيبات جمله اللي خلتيني أتكلم زي رفعت أسماعيل لفترة فين؟؟؟ لغاية صفحة 200 مكنتش قادر أصدق ان د.أحمد هو اللي كاتب رواية عادية جدا جدا طيب هو انا كنت متوقع ايه؟؟ ولا اي شئ انا بسيب نفسي دايما للقصة تتحكي ليا بس انت تخيل كدا انت اتعودت تسمع قصة الف ليلة ليلة ف الراديو لكام سنة وفجاءة يقرورا يذيعوا مهرجان الوسادة الخالية فجاءة ف نفس المعياد اعتقد انك مش هتعرف تعمل شئ غير انك هتستني وتقول بعد المهرجان اكيد هيجيبوا الحلقة فتكتشف ان المهرجان ف وسط المهرجان تحديدا تمت اذاعة الحلقة فين د.أحمد خالد؟؟؟ فين حكيه؟؟؟ الرمزية كانت بالنسبة ليا مش ملائمة بالذات ليه هو تحديدا وحتي الرمزية جه ف الاخر هدمها وقال ان دا وهم او انه ممكن يبقي حقيقي عفاف اللي هي الشخصية اللي بتدور حواليها الاحداث والاحداث اصلا فعلا نقدر نستخدم لفظ او صفة " الدوران " بشكل التسليم والتسلم كل شخصية بتوديك لسكة فرعية ونرجع للسكة الاصلية ولا نجد جديد او عدم ترابط هو حتي ف الجزئية دي علق عليها حسيته حل سهل قوي فكرة عدم الترابط اللي قدمه ع لسان " مراد " صديق عصام اللي كتب الرواية اللي هي كل شخصياتها بتدور جواه او بره عنه كان نفس الاحساس اللي موجود ف مسرحية ف انتظار جودو اللي مجاش وهنا جودو بقي حماصة البلطجي المرعب اينعم هو معملش شئ تدل ع دا بس هو مرعب تداخل احداث الثورة بشكل غريب معرفش حسيت ان فيه مقاطع مقطوعة من مقالات د.أحمد خالد جزء الثورة كله أضعف شئ ف الرواية مش علشان المبرر ولا ايه لزمته ولا لو انت قررت انك تشيله مش هتحس بفرق لكن حتي الحكي عن الموضوع جه مقتضب وتقريري مش د.أحمد اللي يكتب كدا حسيت بلحظات يأس كتيره للدكتور أحمد خالد ف النص كتير قوي يمكن مستوي جديد من اليأس غير يأس يوتوبيا يأس يتلخص ف عبارة " هنعمل ايه تاني؟؟؟ " كان فيه عبارة بتقول " هل كتب لهذا البلد التعس أن ينهض أم أنه سيظل في المستنقع وكلما حاول النهوض لم يجد ما يتمسك به؟ لا يعرف بالفعل لا يعرف علمته تجارب شبابه أنه لا شئ يحدث أبدا والحق لا ينتصر أبدا ودماء من يموتون تذهب هباء والغد أسود من اليوم دائما فهل حان الوقت لهذه العقيدة المشؤومة أن تزول؟ " بالنسبة ليا الرواية ليس أفضل ما كتبه د.أحمد خالد توفيق يمكن علشان دايما كنت بحسه مصدر ألهام ف الحياة قبل الادب يمكن علشان متوقع دايما انه لما هيجي يحكي حكاية ليا هعرف افكر واسرح وابكي واضحك وحالتي تتغير يمكن اكون انا اللي جتتي نحست او مش واخد بالي ومع الوقت لو قريتها تاني اكتشف زوايا جديدة يمكن جدا بس ما بين الصفحات معرفتش الاقي د.أحمد خالد توفيق 