 لما الكاتب يعمل حبكة عبقرية يخليك تلهث ورا صفحات كتابه من شوقك لمعرفة النهاية ، لكنه ميعرفش يوصل بالحبكة دى لنهاية منطقية تكون النتيجة رواية الفيل الأزرق اسلوب أحمد مراد فى الفيل متميز جدا وقدرته على السرد والوصف ممتعة للغاية وبناءه للشخصيات يخليك تحس إنهم صحابك الأنتيم اللى بتشوفهم كل يوم وبتلاعبهم برو إيفلوشن ، الأحداث فى بدايتها ممتعة صعب التكهن بيها، لكن مع التوغل أكتر فى الصفحات يبدأ الموضوع يكون غير منطقى، تصاعد الأحداث فى الفانتازيا نفسها اللى الأحداث فيها مبنية على خيال صرف بيكون منطقى ، وده مش حتلاقيه فى الفيل الأزرق ، وده يخليك قدام رواية اتكتبت باسلوب عبقري وبحبكة سيئة جدا والنتيجة إن الرواية مش ممكن أوصفها بالجيدة ، ومن الظلم إنى أوصفها بالسيئة ، أنصح الكل إنه يقراها لكن متتوقعش منها كتير ، فمش ده اللى كنا مستنينه من أحمد مراد