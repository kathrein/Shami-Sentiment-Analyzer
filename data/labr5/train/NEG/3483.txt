 عادة لما أقيّم قصّة أقيّمها بما تحمل . يعني فكرتها والشي اللي طلعت فيه منها . هالقصه ما طلعت فيها بشي أبدا الا بأسلوب جميل ومقاطع ممتعه . . لكن مغزى القصه سطحي جدا ونرفزني شوي . وحتى عبارات أقتبسها منها وأذكرها فيها ما لقيت شي :] يمكن العنوان "أحببتك أكثر مما ينبغي " بس . قاسيه أنا شوي :/ على نهايتها حسيت بشعورين . التفااهه . والقهر . شعوري تجاه الشخصيات ان عزيز جذاب بس مريض. مع انه مرض منتشر جدا :/ كثير من الشباب السعوديين اللي تربوا على النرجسيه عندهم نفس المرض :/ كلهم يغازلون ويكذبون ويحبون مليون مره ويخونون أكثر . جمانه قرفتني بغباءها . بس رحمتها لأن الله لا يبلانا القلب لما يحكي ما تقدر توقفه - على الأقل قلبها هي - .مشكلتي معها انو هي مره أنانيه وهالشي قرفني فيها :/ . القصه مره حلوه ولو انها تنجرف الى انواع الملل بالنهايه وتكرار الحكي . بس مفروض ما يقراها الا العقّال . لأنها مره تشهي ان الواحد يغلط :] وتحسسك ان الغلط عادي دام انه ما فيه الا كلام . بس الفكره مره مشوهه . والكاتبه صوّرت جمانه في بعض المقاطع انها بريئه :] مع انها أبدا مش بريئه وبداية علاقتها مع عزيز مره ما حبيتها . قمة السطحيه والبياخه . القصه ما تحكي قصة حب قد ما هو انجذاب وتعلق . لأنه الحب أسمى وأرقى من كذا . أسلوب الكاتبه جميل وخفيف وسهل وأبدا مو ممل مع انه يمر صفحات بدون أحداث. بس مره ثانيه أنا أقيّم القصه بما تحمل مو بطريقة الكتابه أو الأسلوب الجميل . ما أدري . أنا وحده ما راح أعطيها أختي ولا راح أنصح أحد فيها الا لو كان عاقل جدا :] 