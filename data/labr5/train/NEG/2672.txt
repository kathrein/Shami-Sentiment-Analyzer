 أعتقد إني لما أشتريت الرواية دي . كان بسبب ولائي لكل عوالم فانتازيا وسفاري وماوراء الطبيعة. اللحظات الممتعة اللي عشتها ف طفولتي والضحك الهستيري أحيانا . مكنتش حاطة تطلعات عالية قبل ما ابدأ . لكن الرواية فعلا خيبت أملي السنجة . السرجة . السيجة . السرنجة . السبحة . هل ده مهم فعلا ؟؟ شخصيات مسطحة يفترض إنها من بيئة شعبية مطحونة . لكن حتى طلبة الجامعة الأمريكية مش بيتكلموا برقي بعض الشخصيات في الرواية !! خلط الأزمنة والشخصيات الكتير أخد من الرواية دون إضافة أي عمق . في لحظات كتيرة وقفت وسألت نفسي : مين ده أساسا ؟ وبيعمل إيه هنا ؟ الثورة المقحمة غصبا وإقتدارا على القارئ . والمشاهد والحوارات اللي لو تم حذفها لما تغير أي شئ في الرواية . بعض الجمل مأخوذة من كتابات سابقة للمؤلف بالنص ! ثم النهاية . التي كانت القشة الأخيرة ! . لا نهاية !! هذه الرواية غير واقعية . غير حقيقة . هذه الشخصيات غير موجودة أصلا !! أعتقد إن د.أحمد خالد توفيق كان بيحاول يقدم لنا من خلال الرواية عمل عميق . يلامس الواقع . لكن النتيجة 266 صفحة تقدم رواية بلا أحداث