 الكتاب يستحق نصف نجمة. وذلك للعنوان والغلاف في الواقع. والحقيقة انا مش عارفة ازاي كتاب زي دا يتنشر. ما هي خلفية الكاتب اصلا عشان يدينا نصايح؟ ثم ان نصائحه أساسا سطحية ونمطية لاقصى درجة. في رأيه الست تبقى لازم رغاية. والرجل لازم تعبان من الشغل -ياعيني- وشهوته غالبة عليه -ياعيني برضو-. وعلى الست انها لازم تضحي عشان البيت. تضحي بشغلها. وبكرامتها وكذلك باحترامها لنفسها عشان خاطر البيت. ولو الرجل لعب بديله ولا عمل شئ غلط، يبقى اكيد الست السبب ولازم تراجع نفسها وتصلح غلطتها. ياعيني سابع مرة. دا طبعا بقى غير الخفة المتناهية للكتاب تحت غطاء "أدب ساخر". ومش فاهمة مين اللي اخترع الاسم دا. لانه لا أدب ولا حتى ساخر. تقريبا دا أول كتاب أكتب عنه بالطريقة دي لانه نرفزني حقيقي. ولولا اني عايزة اعرف المجتمع وصل به الحال لفين ماكنتش قرأته. ولا انصح اي حد يشتريه 