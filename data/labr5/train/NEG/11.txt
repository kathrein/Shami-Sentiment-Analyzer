 خلاص انا زهقت من الكاتبات اللي عاشوا طفولة معقدة فقرروا انهم يعقدوا حياتنا في كتبهم الرواية دي اشتريتها نتيجة الريفيو العالي اللي اخدته من ناس ياما في صفحتها . وللاسف اكتشفت ان الناس اللي ادت الريفيو دة منهم ناس كتير اكونتات وهمية ومعندهمش غير الكتاب دة او كتب ميرال الطحاوي بس على صفحتهم المهم انا اشتريتها ومتوقعة انها تحفة محصلتش . بس مطلعتش حلوة للدرجة دي هي فيها حجات جميلة ذي الفكرة نفسها . كمان وصفها لشوارع بروكلين ووصف الناس يخليها تكتب ادب رحلات . لكن القصة كلها اللي قايمة على تمردها على اصولها العربية وقريتها . ودينها .خلتني اشمئز منها في كتير من الاوقات . اصبحت تيمة التدين والحجاب هما المعنى الاصيل للتطرف دي تخنقني . وانها لما خلعت الحجاب اتحررت من احساسها بالذنب . خلتني مفهمهاش طيب انتي عايزة ايه . على فكرة الرواية فيها كتير من سيرة الكاتبة الشخصية فيما يتعلق بالطفولة فهي كانت برضو محجبة عضوة في جماعة الاخوان وبعدين لما سابت الاخوان خلعت الحجاب وانا مش فاهمة ايه العلاقة بس مش مهم كمان في الفاظ كتير كانت ممكن تستغنى عنها . نصيحتي كالعادة لاي حد عايز يشتريها يقراها بي دي اف الاول