 الرواية كبيرة ع الفاضي ؟ خلينا نتفق انها كبيرة ، بس مسألة ع الفاضي أو لا فيها كلام . في نص الرواية كده تلاقي الملل بيتسرب ليك وتبدأ تسأل اخينا نجيب محفوظ "طب وبعدين" نفس الاحداث تقريباً ونفس الأشخاص تقريباً عمالين يتكرروا طب وبعدين ؟ الملل يستمر والسؤال يفضل من غير اجابة واضحة لدرجة اني حلمت بأخينا "نجيب محفوظ" و"جور ال" في حلم واحد ، ولما صحيت حاولت عبثاً اربط بين فتوة حارة نجيب محفوظ وبين سوبر مان جور ال . وبعدين فجأه قلت لنفسي طب افرض ما فيش بعدين ، يمكن اساساً الرواية مش المقصود منها "بعدين" هيا بتتكلم في بعد تاني خالص . قلت يمكن اساسا اخينا "نجيب" قصده من الرواية انه ياخد الإنسان نفسه ويحطه في اكتر من مكان ويشوف تصرفه ، يغير في طباعه شويتين ويشوف تصرفه . يمكن الرواية هيا اللي بتحرك اخينا "نجيب" مش العكس . هو خلق شخص واحد وحطه في أوضاع مختلفه وساب للشخص ده مطلق حرية التصرف في الرواية . 