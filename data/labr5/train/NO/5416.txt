 كتاب جميل ليا فيه كذا ملاحظة أولا حسيت إن فيه تكرار شوية ثانيا في موضوع عجبني جدا وهو موضوع الحكمة وموضوع معجبنيش رأية فيه وهو موضوع الحكم الديني ليه ؟ ببساطة حسيت في لبس في نقط عند الكاتب أولا فكرة إننا مش هنقعد نحاسب الإنسان على الاخطاء الدينية اللي بيعملها يعني مثلا مش هنحاسب واحد إنه إتجوز سبعه وهو من حقه اربعه بس ومش هنحاسب واحد إنه مبيصليش وبالتالي مينفعش يكون في حكم ديني واللبس اللي حصل هنا للكاتب "من وجهة نظري" إن ربنا طبعا مش محتاجه كلام نزل الدين بيحدد وبينظم كل حاجه في الدنيا .بالذات المعاملات أيا كانت وربنا خلا في عقوبات دنيوية وعقوبات أخروية يعني في الآخره مثلا اللي مبيصليش .لو ربنا مش عامل عقوبة ليه في الدنيا .خلاص مش هعاقية لأن الحكم الديني فيما معناه اني هحكم الدين في الموضوع ده هلاقي الدين بيقولي متعاقبوش لكن مثلا الزواج من أكثر من أربعه ده ربنا حكم إن الخامسة زواجها باطل إذا خلاص ده حكم من عند ربنا .إذا واجب التنفيذ .مينفعش أقول وأنا مالي والدوله مالها ودي حاجه بينه وبين ربنا .لأن ربنا حكم فيها في الدنيا وقال الزواج "باااااااااطل " وهكذا في أي حاجة تانيه في فرق بين إن حاجه بين العبد وربه وحاجه ربنا أصدر حكم "دنيوي "فيها ياريت اكون وصلت الفكره صح . نقطة كمان .الكاتب بيستشهد بفكرة إن تفسير الدين بيختلف من وقت للتاني وبالتالي الفتاوي قد تختلف طبقا على إختلاف الزمان والمكان وبالتالي مينفعش أتبع قانون مش مستقر أصلا عليه وممكن وإنه بيختلف تبعا لفهم اهل الفتوى في كل زمان النقطة دي بالذات حجة على الكاتب مش في صف وجهه نظره الا وهي إن الكلام ده "وهو صحيح في جزء إنه هيختلف إختلاف المكان والزمان " معناه ان القوانين هتكون دينية تمام ومابتخالفش الشرع تمام وفي نفس الوقت مناسبة للعصر اللي أنا فيه يعني لازم يكون في بحث مستمر وشغل وتعب من شيوخنا الأفاضل علشان دايما يقدرو يحكموا في كل زمان إيه الحلال وإيه الحرام وكل مالعصر يختلف .الفتاوي تتطور وتناسب العصر أكثر وأبقى كبلد مسلمه ورئيس يخشى سؤال الله له عن شعبه ضامن إني شرع الله بيتطبق في وقتي وزماني وبمفهوم العصر . 