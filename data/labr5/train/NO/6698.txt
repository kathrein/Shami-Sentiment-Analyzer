 بي دي إف واتعميت, عموماً مش ندمان هيا لذيذة اسلوبه بسيط واحلى مافي الموضوع إنه بيتكلم عن حد بسيط زيه زي أي شاب مصري بدون فزلكه ولا حتى محاولة لممارسة العبقرية, الشخصيات وادوارها جت جميلة, معجبنيش حشر اسماء الكتب والأفلام وكأنه بيقول للناس والنبي بصة ع الحجات دي عشان انا بحبهم :) العجز الجنسي والعادة السرية والجنس بيحتلوا مساحة واسعة من القصة, وفي رأيي إنهم بيحتلوا نفس المساحة من تفكير أي شاب أعزب, فالكاتب استحضر نفسه لما كان عزابي يمكن :) شايف كذا حد مش عاجبه الرواية, طبيعي جداً, لإنها في الآخر مجرد رواية مش كتاب علمي كنت بقول الأول إن الرواية لازم تضيف حاجة مفيدة ليك, ومازلت متمسك بكده, لكن فيه ناس مع الوقت مستواهم بيرتقي وبيطلبوا من الكاتب المزيد من المعلومات والحجات المفيدة, لكن في الآخر الكاتب بيكتب رواية للإمتاع والبيع والسوق وكذا عامل في بعض, لو عاوز تستفيد متقرأش رواية, تقدر تقرأ كتاب علمي ناس كمان معترضة على الكلام الإباحي, ومن جهتي بقولهم فاكِس بقى مدينة الفضيلة اللي عايشين فيها واتلهوا على سنينكو وشوفولكوا حاجة عدلة تقرأوها مادام مش عاجبكم الإباحية هذا وبالله التوفيق :)