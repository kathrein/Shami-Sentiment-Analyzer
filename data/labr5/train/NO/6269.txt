 سفية نوح ، زمان كانت . وبكره تكون فيه جملتين في الروايه علقوا معايا اوي "قلت اتعلق انشالله بقشايه . ولكن حتي القش طلع شاحح اليومين دول" جمله كفيله بوصف حالة الشباب في الرواية _ وخلينا نبقي متفائلين اكتر من الكاتب وما نقولش حالة الشباب في مصر _ "عميان وعايزين لنا مجانين تسحبنا ، ولو يخوضوا بنا الاوحال يعجبنا .مين شاف خلافنا امم بتحب جزارها ؟؟" دي جزء من قصيدة لبيرم التونسي ، مش عارف ليه افتكرتها مع الجمله اللي بيكررها البعض ان ثورة 52 كانت ثورة الخروج من الاستعمار الانجليزي للاستعمار الامريكي ، احنا فعلا بقينا كده ، عميان . وعايزين لنا ماجنين تسحبنا دي شوية تعليقات كتبتها وان بقرأ الروايه : -لا اعرف كيف اصف اسلوب الكتاب ، ولكنك لا تستطيع ان تمحي الابتسامه من علي وجهك وانت تبحر بين صفحات هذا الكتاب - مش عارف اذا كان التنويع بين شوية كلام بالعامي وشوية بالفصحي ده حلو و لا لا ، لكن اللي اقدر اجزم بيه اني كنت بجد في العامي راحه اكبر لي " حاسس ان واحد صاحبي هو اللي بيحكيلي " -قد تشعر في بعض الاحيان "بأفورة" الكاتب وعدم التنويع حتي وان كان الكتاب كل يدور حول موضوع واحد، ولكن عامل التشويق يفقد معناه، لانك في قصة كل شخص تفهم ما يرمي اليه الكاتب من البداية -ممكن تيجي عليك فتره وتحس ان "السلوك" دخلت في بعضها ، خصوصا لو مش بتقرأ الروايه ع مره واحده ، مش هتفتكر بقي ايه علاقة ده بده ، ومين كان متجوز مين ، وده ايه علاقته بالراوية ، وانت كنت طبعا هتفضل فاهم المعني العام اللي يقصده الكاتب 