 الرواية دي اتظلمت معايا كون اني قريتها يمكن على عشرين مرة منفصلين وعلى فترات متباعدة وكتير كنت آجي اكمل قراية الاقيني نسيت الاحداث اللي قبلها ويمكن ده بسبب الفكرة اللي خدتها عنها من اللي قروها قبلي. عموماً. كعادة أحمد خالد توفيق بيحب يتوه القارئ بين كذا فرع في شجرة الأحداث بعدين يبدأ يربط بينهم في الآخر.هي سلاح ذو حدين لإنك لو مصبرتش عليها أو لو كنت مش مركز هاتتوه.بس عامة احساس انك ربطت الاحداث ببعض في الآخر جمييييييل =) الرواية بتتكلم عن منطقة شعبية بامتياز "دحديرة الشناوي" وبيحكي حياة الناس اللي فيها كل على حده، عن معاناتهم من الفقر.الشهوة.التلوث.الذل.الخ، كل واحد ليه حكايته لكن كلهم في الآخر بيشتركوا في المعاناة. هي مدية على "يوتوبيا" شوية بس على أخف. الحته اللي أثرت في جدا.هو الربط بين الثورة اللي الناس دول شافوا فيها المفتاح السحري لتغير أحوالهم اللي عيشني فيها وبين إنك تقول لهم ان التغيير هياخد سنين لحد ما يلحظوه، وبين الناس اللي بتتكلم عن الثورة كنوع من البطولة والرفاهية.والناس اللي فعلا محتاجة الثورة عشان تعيش.ده جزء عجبني جدا :- " لسبب ما تذكر عصام وجوه "دحديرة الشناوي" ، خطر له أنه من القسوة أن تطالب هؤلاء بتحمل أعوام أخرى من المعاناة والبؤس، وفي الوقت نفسه يشعر أن الكلام سهل وأن اشعال حماس الجخاهثر هين. فقط من يشعلون حماس الناس لا يحدث لهم شيء أبداً ولا يفقدون أرواحهم أو عيونهم. إن حروف لفظة "ثوروا" هي خمسة أحرف يمكن أن تكتبها في خمس ثواني وتنام راضيا عن نفسك". (-__-) تلات نجوم :) 