 تلات نجوم , ليه ؟ جايلك فى السكة ياللى بتسأل اولا : الرواية فى اولها كانت حلوة جدا و كنت مستمتعه بيها جدا الصراحة , بالمناسبة دى اول حاجة اقراها لاحمد مراد ثانيا : لحد ما اكتشف اللغز المسبب لحاله صاحبه كانت مازالت فى نظرى رواية عالمية و مالهاش تانى بس للاسف اول ما قريت انه اتجوز لبنى و الكلام اللى حصل بينهم اتلخبطت ثم اصابنى الاحباط ثالثا بقى : كان ايه لزمته الهبل اللى فى الاخر ؟ كان ايه لزمته ان مايفتكرش فجأه كدة 3 سنين بحالها من عمره ؟ لييييييييييييية كدة كتير و من غير اى سبب حتى غير منطقى دة مافيش سبب اصلا و الوشم اللى ظهر على ايدة ؟ عايش هو 3 سنين بالوشم دة ؟ اية تفسير ظهوره اصلا ؟ لو هايكرر مأساه شريف يبقى ازاى عاش 3 سنين ؟ فى الحته دى و انا بقراها كنت هاتجنن دة غير انه استفزنى جدا حته الايموشن اللى بيبتسم فى الرواية مرتين , يعنى يوم ما تقرر ككاتب تكتب ايموشن فى رواية تحط اكتر واحد بكرهه بغض النظر عن كون الفكرة ذات نفسها غبية ؟ بس بعيدا عن الحاجات دى كلها لا انكر انها ممتعه و اسلوبة فيها حلو و كمية المعلومات اللى فيها و المصطلحات النفسية اللى هتقابلها و التفاصيل كويسة جدا , بس النهاية دى قفلتنى منها و خلتنى اتجاهل كل اللى عجبنى فيها ملحوظة : كل شوية بلاقى نفسى بغير رأيى فيها, تقريبا لان النهاية هاتخليك مضايق زى ما قولت و تتجاهل الحلو فيها و تظلمها بالتالى , بس مازلت محتفظه بالتلت نجوم