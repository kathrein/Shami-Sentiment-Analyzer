 اول تجربة ليا مع احمد مراد كانت الفيل الأزرق. وكانت تجربة في غاية السوء. قررت أصفي نفسيتي من ناحيته وأجرب حظي معاه في رواية تانية وحصل فعلا تراب الماس. رواية سريعة مشوقة متتاليةالأحداث. محكمة في معظم أجزائها. نيجي بقى بالنسبة للفكرة. الفكرة من الرواية تقدر تكتشفها من أول جملة يعني الموضوع مباشر جداولا محتاج تفكير ولا حاجة عيوب الرواية بعض شخصياتها تتسم بالنمطيةالشديدة جدا. يعني كل شخصية من دول اتهرست في ميت حتة قبل كده وجايه تعمل الشويتين بتوعها في الرواية وتمشي فيه كتير من أحداث الرواية متوقع ومكشوف جدا فيه مجموعة صدف في الرواية ودي مشكلة كبيرة جدا في تسلسل الأحداث لأن ده بيدخلك في أحداث غير منطقية ملهاش أساس يعني من الآخر لو شلنا نجمة للنمطية وشلنا نجمة للمصادفة الرواية تقيمها يكون تلاتة من خمسة. في النهاية هي أفضل كتير من الفيل الأزرق اللي ماكنش فيهاأي فكرة من الأساس وكانت رواية استهلاكية بامتياز