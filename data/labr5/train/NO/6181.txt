 ياااه،،أخيرا خلصت !! الرواية خدت مني في قرائتها وقت كبيييير نسبيا ! مليت جدا أثناء قراءتها.تكرار للأحداث بشكل مثير للغثيان . كان ممكن تبقي اقصر من كده بالذات في الجزء اﻷول و هو بيحكي عن تفاصيل ادمانه.رغي كتير مالوش اي ثلاثين لازمة.انا فاهمة ان الجزء اﻷخير كان لازم يبقي فيه تكرار و ده طبيعي يحصل في حالة واحد ببحاول يبطل مخدرات و عنده صراع.انما غير ده.ايه اللت و العجن ده!! في حاجات كتير في شخصية البطل مش قادرة أصدق انها ممكن تكون واقعية فعلا ! و ان كانت واقعية فده مالوش معني غير انه شاب نايتي بطريقة مقززة ! أنا ليا تعقيب علي نقطة اتكررت كذا مرة في الرواية و شايفاها مش ف محلها.لما أهل صلاح يقولوله: فين صلاح بتاع زمان.امتي يرجع بقي ؟ ردي: انهي صلاح بتاع انهي زمان ؟ صلاح حشاش و سكري و صايع و ضايع من و هو لسه عيل في المدرسة!!! زمان ايه اللي أهله بيتوقوا له ؟!! و موضوع الويسكي الي عندهم في البيت ده أثار أعصابي أوي ! بس انا ماقدرش أنكر اني استفدت من الرواية عرفت حاجات كتير عن حياة المدمن و مصطلحاته و نفسيته.و في بعض الفصول أثرت فيا و أدمعتني كمان. بالنسبة لي الرواية كانت تجربة مفيدة.بس مش ممتعة. :)