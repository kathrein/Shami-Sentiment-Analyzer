 أسلوب ، و تعبيرات ، و ( وصــف طــبـيـعــة ) ! ، و تصوير دقيق لمصر القديمة . مالهمش حل ،، و مالهمش مثيل ،، و بس . للأسف :) _______________ عجبني الصيغة / القالب . أكتر من المضمون و الهدف بكتير بيمزج الحالة الشعورية بالطبيعة في كل مشهد تقريبا بشكل رائع . وصف الجو . الفصول . المنظر من الشباك . الرذاذ على الأنفاس . الطبيعة اللي بتوحي و بتتكلم . أكتر حاجة خلتني أسرح و أعيد القراية كذا مرة . التعبيرات اللي فيها حكمة علمت عليها بالهايلايت من كتر ما لقيتها مميزة فعلا في الوصول للفكرة دي و في التعبييييير عنها بالروعة و الدقة دي . عيشني أوي في أجواء حارات مصر زمان . و شخصيات الناس و العادات و التصرفات و الأفكار الغالبة عليهم . بإيجابياتهم و سلبياتهم ،، و اللي سلبياتهم كانت غالبة في الرواية دي للأسف . بس فعلا . ممكن يكون ده كان حقيقي ! بس القصـــــــة بأه :: عاااادية . حياة تفصيلية مملة و أحداث جديدة متوقعة كده . أكيد ملحمة بس مافيهاش عبقرية يعني أو جهد ذهني . ما استفدتش من القصة يعني حسيت اني ضيعت وقتي يمكن لأني متعودة على قصص أحمد خالد توفيق اللي بتطلعني دايما بفكرة عبقرية أو إلهام كده . من مجرد الفكرة و الأحداث الكبيرة و الصغيرة و التحامهم ببعض . بس عموما . فرق الزمن بردو أكيد بيفرق :) دي أكيد كويسة جدا بالنسبة لوقت نجيب محفوظ حيث الحياة البسيطة الصغيرة على عكس أدبائنا دلوقتي المنفتحين . و عموما بردو . أنا مبسوطة اني قريت لنجيب محفوظ أول حاجة حتى و لمسته بنفسي محدش حكالي ^_^ الله يرحمك يا عم نجيب