 الراجل كاتب ساخر ، بس سخرية ليها معنى وهدف مش كلام فاضي زي معظم كتابات "الساخرين" حاليا الراجل بيحاول يلخص تاريخ مصر ، لكن من وجهة نظر الشعوب ، مش من وجهة نظر الملك الفلاني وعدد فتوحاته وغزواته ومعاركه ، ولكن من وجهة نظر احوال الناس في عصره ، وأرزاقهم وفكرهم وكدا خفيف وممتع ، وان كان الأسلوب ده مبيخليش المعلومات تلزق في دماغي ، بحس انه كلام خفيف الوزن ، ويمكن مش واثق فيه أوي ، كأنه حكاوي يعني الكتاب فيه عيب ضخم ، هو عدم توضيح مصادر أخباره ، خصوصا الأخبار اللي عليها اختلافات كان هيتسحق ال 5 نجوم لو كان أورد مصادره أولا ، وأورد الروايات الأخرى للنقط اللي عليها خلافات بين المؤرخين فيه واقعتين في الكتاب كنت محتاج مصادرهم ضروري ، واحدة منهم هي واقعة إسلام معظم نصارى مصر للتهرب من دفع ضريبة معينة ، الواقعة مش منطقية بالنسبة لي وليها اكثر من دلالة مينفعش تعدي بالساهل 