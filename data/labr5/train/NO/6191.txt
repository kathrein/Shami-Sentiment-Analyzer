 الكتاب بالنسبالي شفت انه كان مأسوي جدا في كل احداثه و كل شخصياته بدايه ب ورد اللي من كتر ما حبت حسن و اتجرحت منه اتجمدت في مكانها مستنياه يرجع مرورا ب علي اللي حبها و هي نص ميته و نص عايشه و سميه و ذكرى و حسن الروايه كمجمل حلوه و عجبتني جدا خلصتها في يومين او اقل برغم انها كبيره و ملايانه تفاصيل في بعض الاحيان مكنش ليها لازمه و كانت رغي و كان في مشاهد برضه ملهاش لازمه في الروايهاعتراضي في الروايه على 3 حاجات قصه سميه اللي بكل سهوله سابت نفسها للاستاذ بتاعها بدون تفكير كأن دي بقت الحاجه الطبيعيه كانت مبتذله الى حد ما , قصه ذكرى غالبا نفس الكلام اللي صدقت رجل اعمال هي متفرقش معاه اصلا و متجوز و عنده حياته القصه دي بالذات كانت طويله جدا و ملايانه تفاصيل ملهاش اي لازمه تفاصيل عامه و تفاصيل جنسيه حسيت بالملل و انا بقرا القصه دي بالذات لانها مكانتش مستاهله كل الرغي ده, اعتراضي الاخير و الكبير على النهايه كان ممكن يبقى ليها نهايه احسن من كده ب كتيييييييير غير ان هي و حسن يعيشوا مع بعض في تبات و نبات لأن زي ما علي قال في الاخر مش هو ده حسن الانسان اللي هي حبته باعكس ده اتحول لوحش و قاتل محترف بيقتل البشر بمنتهي البرودو من غير اي مبالاه بأنه بيقتل روح و ان ورد معرفتش علي اصلا ولا عرفت اللي هو عمله عشانها في حين ان حسن مكانش عايز يرجعلها اصلا كأنه بيقول برغم الشر اللي حسن عمله برضو كانت مكافأته ورد و برغم الخير اللي علي عمله في الاخر الناس افتكروه مجنون ! عجبتني جدا قصه عزوز الاراجوز و اثرت فيا جدا يمكن اكتر من كل القصص الروايه كمجمل عجبتني بس لو كانت من غير السلبيات دي كانت ممكن تبقى فعلا تحفه :)