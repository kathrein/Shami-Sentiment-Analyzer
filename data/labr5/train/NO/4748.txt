 القصة جميلة جداً و الأسلوب بيحفز الخيال بشكل كبير جداً. أعتقد إن ده بسبب كون المؤلف مصور فدة خلى أسلوبه تصويرى أوى. لو ماكانتش القصة شدانى عمرى ما كنت حكملها. القصة مليانة كلام خارج زيادة عن اللزوم و أعتقد إن الرواية من غيره مش حتتأثر. فى تفاصيل الشخصيات تحديداً "سارة" كصحفية و ناشطة سياسية، حسيت إن الرواية بتدى إنطباع للقارئ إن النشطاء السياسيين عبارة عن مجتمع منحل حتى و هما فى إجتماعات تنظيم المظاهرات فيه شرب و مخدرات و بنت المفروض إنها محجبة قاعدة من غير حجابها "عادى". الإنطباع اللى ممكن يوصل للقارئ من التفصيلة دى إن "كل" النشطاء السياسيين على هذه الشاكلة. ما اعتقدش إنى ممكن أعيد قراءة القصة تانى زى ما اتعودت أعيد قراءة القصص اللى بتعجبنى. 