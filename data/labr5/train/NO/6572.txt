 منكرش انها رواية حلوة و شدتنى من أول صفحة بدأت بفكرة غريبة ورد اللى وقفت متصلبة منتظرة لحبيبها و المدينة الكئيبة التى لا يضحك فيها أحدا عزوز المهرج و عبد المعطى حكايات غريبة غير تقليدية و فجأه قلبت الرواية لرواية أحداثها متوقعة جدا سمية و جلال عمران فهمت علاقتهم من الأول و اللى مش فاهمة ليه دايما بيخلوا البنت الثورية المتمردة لازم تبقى فى علاقة و فاقدة عذريتها نوع من القوالب النمطية اللى موجودة فى أغلب الروايات غبى ! و بعدين بقى جو رجال الأعمال اللى كان غريب نوعا و رجعنى تانى مشدودة للقصة هو حسن و التحول اللى حصل بس كان متوقع شوية برضو. أنا فعلا مش عارفة ايه اللى دخلنا فى الجو ده القصة كانت ممكن تكمل بشكل حلو جدا و جذاب و غير تقليدى بس تقريبا استسهل و مقدرش يكمل فى التفكير غير التقليدى أكتر من كده ده غير التفاصيل الجنسية المقززة اللى فكرتنى بشيكاغو دايما بيفسدوا كل ما هو جميل فى الرواية بالتفاصيل المقحمة بدون أدنى داع.