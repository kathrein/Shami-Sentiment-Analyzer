 تمام علشان الامور تبقي واضحة بس انا مؤمن بشئ بسيط جدا قول بقي رومانسي غبي سطحي اللي انت عاوزه بس دا رايي مفيش شئ بالنسبة ليا اسمه اسلام -صوفي -شيعي -سني -دورزي -علوي -وهابي -معتزلة او اي مسميات من دا فيه مسلمين مقتنعين اه فل ربنا يوفقهم لكن الاسلام انا معرفش غير اسلام واحد انا مش بحب اقرأ عن الشيعة ولا حابب اني اقرأ عن خلاف خصل من اكتر من الف سنة علشان كراسي النبي لم يرسل علشان تنظيم الخلافة ولم يرسل لحل نزاعات قبلية دي مشكلة الكتاب الكبيرة بالنسبة ليا فالمؤلف واضح انه منحاز بشدة للامام علي وهو حر في ذلك ويلعن سلسفيل بني امية وقريش ومعاوية وله الحق ف ذلك لكن انا مالي الجزء الاول من الكتاب هو دا اللي انا مديله ال 3 نجوم غير كدا انا غير مهتم الجزء الاول من الكتاب بيتكلم علي الضحك باسم الدين والنصب واليات الحكم تقدر تقول ان علي الوردي هو النسخة العراقية من المفكر نصر حامد ابو زيد او فرج فودة هو بارع ف منطقته بشدة الا وهي علم الاجتماع والربط والبحث والاسلوب السلس الممتع غير كدا انا لم اهتم وكنت بجري الصفحات بس