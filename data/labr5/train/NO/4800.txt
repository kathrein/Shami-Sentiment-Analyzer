 الحقيقة الكتاب دة كان ممتع فعلاً لما قرأتة و أسلوبة ممتع جداً و دة طبعا اللى بيميز أسلوب بلال فضل اللى هو أسلوب الشارع المصرى و دى أجمل حاجة فية دة غير طبعاَ المواضيع اللى بيتناولها فى الكتاب ممكن تكون مواضيع عادية و كلنا عرفنها لكن بلال بيعرضها بشكل ساخر بس كمان عميق الفكر بس يمكن أنا حسيت أن كتاب ضحك مجروح لبلال فضل بردة كان أجمل و أمتع من الكتاب دة بمكن لكثرة موضوعاتة الحقيقة مش عارفة بس دة اللى أنا حسيتة من أكتر المقلات اللى عجبتنى فى الكتاب مقال بيلخص فيه وضع الحكم فى مصر الأن و واصف فيها الرئيس مبارك بأسم الرئيس الثمانينى و أنة كبر و تعب و كمان فقد الذاكرة لدرجة أنة مش فاكر أسم البلد اللى بيحكمها - فقولت لنفسى كيف لرئيس أن يتذكر شعب لا يعرف أسمة حتى ؟ سبحان الله كل شيىء جايز فى مصر و أخيراً أدعو كل من لم يقرأ هذا الكتاب بقرائتة و لك حكم أخر على الكتاب لكنة كتاب أكيد يستحق القراءة