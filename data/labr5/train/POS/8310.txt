 كتاب هادى رقيق على النفس جدا والقارىء هيبتسم كتير . 1- فيه كلمات كتير مش عارفة بصراحة هى لغة عربية فصحى ولا عامية تم ادراجها لاضفاء نوع من العفوية (ونجح الموضوع دا) زى خبط و رزع.بردان.زهق.دا غير انه فعلا استخدم اسلوب عامى ساعات بس فى مكانه .بيقول كلمة "موش" كتير اوى 2- اسلوبه جميل.عبارة عن اجازة من اللغه الجامدة واللغه الجميلة بس المعقدة.لغته بسيطة جدا واسلوبه اسلوب حوارى.حوار مع نفسه ومع مونى ومع جمعه ومع امينة ومع روح حمادة.اعتقد ان الاهم فى وجهه نظرى حواره الدائم مع نفسه ومع القارىء.واسئلته وجيهه بصراحة (بسخرية طبعا). 3- الحياة فى الكتاب حقيقية.لما جمعه يقتل البطة بالبطىء ويسيبها تسرح فى الجنينة مجروحة لحد ما تموت.طبيعى تبقى عايز "تضرب جمعه بالجزمة" ودا التعبير اللى استخدمه حرفيا من غير تعقيدات وتجميل 4-الكتاب بيدى احساس ان حد واقف بيحكيلك حكايته وبيهزر معاك واخر روقان: مثلا "كيف كان الحال يكون وانا ساقط على النجيلة عالجردل بالكرسى الاصفر العتيق؟.من هو ذلك اللوح الذى يريد ان يحشرنى بالعافية فى زمرة العقلاء .من انا حتى ادعى اننى افهم فى الزهور اكثر من الفراشة الصغيرة البيضاء؟ 5-تحديد نوع الضفدعه عمل مشكلة نفسية لعفيفى تقريبا هل هو ضفدع ولاضفدعه.دا باعتبار ان الكلام طول الكتاب مع الشجر والفراشات مش هبل :) . 6- منه لله قتل لحظة رومانسية بالروماتيزم بس مش مشكلة :) بس غالبا ظلم العصفور اللى اتهمه بالانحلال وخلاه عبرة لمن يعتبر من بنى عصفور 