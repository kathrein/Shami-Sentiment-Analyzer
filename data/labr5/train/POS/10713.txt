 أنا بجد مش عارف أقول إيه؟. عيني بتؤلمني جدا من القراية المتواصلة.بس من زمان مفيش شخصية أثرت فيا وهزتني زي شخصية فخر الدين.إيه دة؟ الكتاب فيه ألف جمله من اللي ممكن تقف قدامهم ساعة تتأمل المعاني اللي فيها. شخصية عميقة لأبعد الحدود مبتقاش عارف تحكم هل هي تستحق التعاطف أم هي مجرد شخصية اخري ضلت الطريق وكفاية على كدا. أسلوب عز الدين شكري مش طبيعي. بسيط لأقصى درجه. مؤثر لأقصي درجه. بعيد فعلاً كل البعد عن زخرفة الكلام المزعجة! أحلى حاجة.هو إن بقي في عالم لعز الدين في دماغي.ربط الشخصيات اللي في أبو عمر المصري مع شخصيات "غرفة بالعناية المركزة" إداني إحساس قوي جدا بالعالم دة. فعلاً كنت حاسس اني جزء منها. الشيء الوحيد إلي ضايقني هي إن القصة تعتبر تكملة على قصه قديمة ليه "وإن كان ممكن تقرا أبو عمر المصري على طول و مفيهاش أي مشاكل" اسمها "مقتل فخر الدين".اللي مضايقني اني غالبا مش هعرف اقرأ مقتل فخر الدين دلوقتي خلاص. انصح بها بشدة. رائعة. من أحلى ما قرأت في الرواية السياسية. 