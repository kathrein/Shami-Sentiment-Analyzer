 اعترف صراحة اني ظلمت الرواية دي جدا في البداية للاسف ,, اتهمتها بالرتابة والملل في السرد بسبب كتر التفاصيل الواردة عن الشخصيات في بدايتها.وكمان عشان عدد صفحاتها واللي هي 644 صفحة :) لكن هي المفترض تكون كده,,, عشان توضح شخصية كل واحد واللي هيورد بعد كده منه في الاحداث انا مش هقول غير رأيي في صلاح,,, اللي هو اساس الرواية الراجل ده فعلا ربنا بيحبه,, الكميات الرهيبة اللي اخدها من البودرة دي لو مع حد غيره كان زماننا بنقول الله يرحمه لكن ربنا كتبله الهداية ,,, كتبله عمر جديد,,, يشوف فيه الواقع بصورة افضل,,, ويكتشف حاجات في شخصه وشخصيته كانت غايبة عنه من ساعة مابدأ يشرب الحشيش كمان. بالنسبة لكميات البودرة والحشيش اللي وردت في الرواية خلت نفسي تجزع منها بصورة مقززة,,, وكتر الضرب فيها خلاني ازهق شخصياً لصلاح :) بس الحمدلله,,, النهاية فرحت قلبي جدا وحسيت اني انا اللي ابطلت,,, مش هو الي ابطل :) اداني امل بان الحياة ممكن تعود,,, وان ممكن نحقق غايتنا بس. لما نكون حاطين في دماغنا كده,, ونسعى لتحقيقه واخيراً احب اقول لصلاح,,, الحمدلله على سلامتك,, ويارب تفضل ناجح على طوول وتبقى مبطل يوم بيوم :)