 شوفت الفيلم من سنين جابلي ذهول ،، كادراته كانت تدرّس وتفاصيله الدقيقة عن العصر ده رهيبه وحلوة جدا ان كانت ازياء او ديكور وكنت قلقانه ان القصة تطلع ممله وغارقة في الوصف وماتعجبنيش بس اللي حصل العكس وسحرتني تماما ،، وفي حاجات وضحت اكتر خصوصا مرحلة التحول في حياته والعزلة في الجبل طول الوقت بيشبهه بالقراده او بحيوان أنا حسيته مَسخ واستغربت ازاي من الطفوله وهو منبوذ كدا،، والولد كان مُتعايش جدا مع هذا الوضع والاحساس الغريب ومناكب الدهر تروح وتيجي وهو صامد في جزئية الرائحة وجمال البنات حسيت فيها مبالغة شوية انه سبب الاحساس بجمالهم هي ريحتهم هي حقيقة بس بردو النظر ليه عامل بدليل كمية المودلز في عصرنا واللي ماشفناش غير صورهم من غير مانشمهم القتل جه خفيف على القلب وليه تبريره عشان الكاتب خلانا نشوف من وجهة نظره وحقيقة موهبته وقدرته الفذه في الشم ،، التطور نفسه لازم يوصلنا للعظمة دي في الابداع الا انه في اخر واحدة قتلها وعشان جابلنا ملابسات حياتها واحساس ابوها والناس اللي حواليها تعاطفنا معاها ويبقى احساسنا بالباقي كإنها وروود وقُطفت والنهاية جات خاطفة مفهومة وشديدة ومريحة