 فى مرة فى برنامج دينى حصل الأتى واحدة كلمت البرنامج و كان فى البرنامج شيخة من الناس اللى انا عن نفسى بحبهم و المتصلة قال للشيخة " انا جوزى بيخونى , اتطلق منه ولا أصبر عليه" و على نقيض العادة الشيخة جاوبت إجابة عجبتنى قوى و قالتلها " لو عايزة تطلقى حقك , ولو عايزة تصبرى عليه عشان خاطر تحفظى على بيتك على أمل ربنا يهديه هتتثابى برضه , شوفى انتى حالتك و قررى انتِ" طبعا الست المتصلة مش عايزة لا تفكر ولا تحكم ماتعودتش على ده لا فى تربيتها ولا تعليمها هى عايزة روشتة جاهزة فقعدت تسأل الشيخة " يعنى اعمل ايه؟ قوليلى اعمل ايه؟ " فالشيخة قعدت تردد " اللى تحبيه , كده ينفع و كده ينفع" طبعا المتصلة كانت هتتجنن ما هى عايزة روشتة جاهزة و امر جاهز هو انا لسه هفكر ؟هى ديه شغلنتى ؟ من المقاطع الى عجبتنى اوى 