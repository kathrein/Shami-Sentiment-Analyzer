 مبدأياً الأربع نجوم للقصة اللي موضحاها الترجمة. الترجمة معملتش حاجه غير انها نقلت النص الإنجليزي بدون نقص أو زيادة وده بين شاعرية جبران وروعته . فأشكر د.ثروت عكاشة إنه ترجم النص للعربية. حالة القصة نفسها رائعة صافية نقلتني في جو تاني فيه راحة نفسية وسلام نفسي وكتبت من وحيها قصيدة بعد ما قرأتها. إنما المقدمة الـ 40 صفحة اللي في البداية مملة جداً جداً وشايف ان مكانها في كتاب لوحدها متبقاش مقدمة كتاب . كده كنت استمتعت بيها أكتر . لكن كده انا شفتها استغلال لقراء جبران اللي رايحين يقرأوا جبران بس عشان يقرأوا لازم يعدوا علي المقدمة . منكرش أهمية المقدمة ولكن طولها وتكرار أفكارها والاسهاب في طرح الأمثلة والأسئلة نفرني منها ومع ذلك كملتها للآخر . حاجه كمان . عبارات الشكر اللي في آخر الكتاب كلها عن ترجمة د.ثروت ! طيب ومضمون الكتاب نفسه ؟ ايه فايدة اني اجيب كتاب معروفين يشكروا في ترجمتي ؟! بس خلاص كده