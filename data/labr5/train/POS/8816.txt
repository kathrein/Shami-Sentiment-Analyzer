 كتاب بيناقش موضوع حيوى وحساس بطريقه راقيه جدا على عكس مايمكن أن يثيره أسمه من ذعر !! الكتاب قديم جدا وكان الهدف الأول والأساسى ليه تصحيح مفاهيم خاطئه عن المرأه فى مجتمعنا للأسف المفاهيم دى متصححتش لحد دلوقتى لسه فى خوف وتكتم شديد وعدم مصارحه وعدم جرأة وعدم ثقافه ووعى لسه فى بنات(محترمه)عايشه فى وهم وألم وتوتر نفسى بسبب حاجه مش بإيديهم بس هى حاجه بتتوقف عليها أى حاجه تانيه :مستقبلها و حياتها بالعكس دى اللى أدهى من كدا التحايل اللى بقى بيحصل دلوقتى ان ممكن أى بنت منحله تعمل اللى هى عاوزاه وبعمليه بسيطه ترجع بنت وميت فل وعشره .مش دا اللى عاوزه المجتمع؟ أنا مش ضد أن الراجل يدور على دليل على شرف المرأه اللى هيتجوزها بس الدليل دا مش 100% صحيح وبسهوله جدا يتختم على قفاه . !!!!!!!وبعدين أنا ممكن ازاى اتأكد من شرف الرجل اللى هتجوزه ؟ ومن تناقضات المجتمع زى ما الكتاب تناول انه ربى البنت من صغرها على انها تعرف هى جميله ولا لأ .وقلقانه طول الوقت هل شكلها حلو وملفت الانتباه ولا لأ .مشيتها ولبسها وتسريحتها هتعجب أى راجل يشوفها ولا لأ .فى نفس الوقت مطلوب منها تحافظ على نفسها فى مواضع كتير من الكتاب محبتش رأى د.نوال السعداوى فيها يعنى متسلمش دماغك ليها أوى وفى مواضع أكتر كان رأيها صح وعندها حق ##عدد الرجال النابغين يفوق عدد النساء بسبب الظروف الاجتماعيه التى يعيشها النساء والتى تحول بينهن وبين النبوغ فى جزئيه أنا كنت محتاجه أقرا عنها الحقيقه وهى عن عمل المرأه# وانه بيبقى عليها أضعاف المجهود اللى بيعمله الرجل.فهى بتخلص شغلها تجرى تشوف طلبات بيتها وعيالها اللى بتربيهم وتقضى احتياجتهم وطبعا الرجل اللى بيبقى شايل ايده من دا كله ومقتنع ان دا واجبها لوحدها.ليه بقى يا فندم؟هى مش بتصرف على البيت زيك زيها ومن غير مرتبها أصلا انت مش هتعرف تكفى طلبات البيت لوحدك .لازم يبقى فيه مشاركه بين الطرفين أثرها هيعود بإيجابيه على البيت والأولاد.والرجل اللى مش بيساعد مراته أنا رأيى تحتفظ بنص مرتبها ليها و هو حر بقى !! ودايما رأيى فى الست اللى مش بتشتغل انها عاله على زوجها وانها مهدده بالخطر فى أى لحظه ممكن يقولها (بالسلامه)! من الحاجات اللى الدكتوره برده خلتنى أخد بالى منها ان من كتر ما المجتمع بيفرق بين الرجل والمرأه انه عمل وسائل منع الحمل للسيدات فقط كأنها المسثول الأول والوحيد عن عملية الحمل بغض النظر عن الأضرار اللى بينتج عنها استخدام الوسائل دى !! فى النهايه لن تتحقق المساواه بين الرجل والمرأه بالوعود والأشعار ولكن بالتربيه الصحيحه فى البيت وعدم التفريق بين الولد والبنت ويكون الأم والأب أكبر مثال وقدوه على المساواه وكذلك فى المدارس يتعلموا ازاى ان الاتنين الراجل والست كل منهم أنسان مطالب بالتعمير والسعى نحو الأفضل وأن العلاقه بين الرجل والمرأه ليست معركه لازم تنتهى بأن واحد هازم ززاحد مهوزم