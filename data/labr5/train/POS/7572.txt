 الكتاب ببساطة تأصيل لفكرة ان جرنال اليوم هو تاريخ الغد. انك تقرى الكتاب و تفتكر الموضوع ده كنت قريته يوم ما اتنشر او فاكر لما كنت شفته ع النت بعدها و تلاقيه في الكتاب.بيفكرك بشعورك وقتها و انت بتقراه و يرجعلك ببساطة اوي و بسرعة لوقتها و بعدها ياخدك تاني ليوم تاني مع موضوع تاني. الكتاب عمر طاهر ستايل تماما.فيه مواضيع خصوصا الويك اند تحفه جدا. و فيه حاجات تانية بين بين و حاجات مش حلوة من وجهة نظري. ان جينيرال الكتاب حجر جديد في بناية عمر طاهر الادبيه القايمة على قربها من الناس مش ادبياتها العالية و دي حاجة حلوة اوي **الحاجة اللي ضايقتني اوي بصراحة انه تابع لدار قطريه للنشر مش اطلس زي العادة في كتبه اللي فاتت مع اني ملحظتش فارق كبير في الجوده النهائية بالنسبالي كقاريء يعني