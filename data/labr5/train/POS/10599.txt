 و الورقة يا بت الخال لو تكفي لأعبي لك بحر النيل والله بكفي كلام ** زوجي حراجي فوصنا خطابك شمينا فيه ريحة الاحباب ربنا ما يوري حد غياب ** النبي يا حراجي ما اطول قلبك لاقطع بسناني الححتة القاسية فيه ** عارفة يا مرتي الراجل في الغربة يشبه ايه عود دره وحداني في غيط كمون ** و ان صرخ القول في الحشا عمر الخشم الحر ما يقدر يقعد مقفول . مش مُجرد جوابات بين حراجي و زوجته فاطمة اللي اُنتزع من بلدته و هو لايعرف شئ عن الحياة اكثر من مجرد كملة أنفار التي طالما لعنها علي مدار الديوان الجوابات هي تأريخ لفترة مهمة جداً من حياة مصر فترة بناء السد العلي المشروع اللي جمع المصريين حولين جمال عبد الناصر و زاد من محبة الفلاحين فيه علي حد كلام الابنودي . في الجوابات تغييرات نفسية لحراجي و زوجته فاطمة تأثراً بيه و كمان بتحمل نوع من الفلسفة برغم وجودها في قالب بسيط !! خلاني أسأل نفسي هل صحيح بنفضل اننا نعيش بشئ من الجهل علي العلم ؟ هل الشوفان بلوة أو حِزن زي ما قال حراجي ؟! الجوابات الاخيرة بتبقي أكثر حزنًا و عمقًا الجواب سؤال مؤلم جداً وجهته فاطمة لحراجي : هنفضل طيلة العمر بنبيع العمر ؟