 مبدئياً انت تستحق اكتر من 5 نجوم ! معلش مش هعرف ارتب كلامى الكلام كتير ومتلغبط جوايا عن الرواية هقول اللى يطلع - اسلوبك الادبى اتطور للاحسن نضجت اوى فى الكتابة هنا عن تراب الماس وفيرتيجو بس فى نفس الوقت قدرت تحافظ ع روحك فى الكتابة عارف لو كان الكتاب مش عليه اسمك كنت برضوة هعرف انك احمد مراد - الحبكة الروائية اتقنتها حلو اوى طلعت عمل روائى فكرنى بدان براون محستش للحظة انى بتفرج ع فيلم عربى قديم متوقع نهايته - نفس اسلوبك اللى اتميزت بيه الخط اللى عمل منك احمد مراد و هو انك تبنى عمل رائع ع جريمه قتل تقدر مره تكشف من خلال الجريمة فساد المجتمع زى ما عملت فى تراب الماس او فساد النظام ذى ما عملت فى فيرتيجو او ادق خبايا النفس زى ما عملت هنا فى الفيل الازرق ! - النهاية غير مألوفة ومش متوقعه لحد اكتر من 300 صفحة وانت مش قادر تفهم وبتحط نهايات كتير جداً بس عمرك ما تقدر تحط النهاية اللى انت حطتها ! وحفاظك ع نهاية مفتوحة عارف بيدى كده امل بيفرحك شوية بس فى نفس الوقت كان نفسك توصل لنهاية مغلقة ! بتفكرك النهاية اوى بعبقرية الروائيين الغربيين ! علشان كده انت متميز - اخيراً انت تعبت اوى فى الرواية كان باين ع الورق تستحق اكتر فعلا لسه عندك كتير ربنا يوفقك