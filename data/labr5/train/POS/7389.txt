 القصايد مش كلها على نفس المستوى ، فيه الضعيف ، وفيه القصائد العبقرية ، وفيه القصايد اللى تتعلّم بجد ، ودة كان من أسباب عدم استمتاعى بالكتاب كلّه ، لكن على فترات كنت بقرا بعض القصايد اكتر من مرة ، لكن فى المجمل عمّ نجم ، أستااااذ ، معجبتنيش قصايده فى الحب لغير مصر ، شكله مبيعرفش يحبّ غير مصر ، لكن قصايده عن مصر ، هو مدرسة فيها عم نجم ، القراءة الأولى قريت الأعمال كلها ، وكنت كل ماقصيدة تعجبنى أكتب اسمها ، بعد ماخلصت قراية أعدت القراءة للقصايد اللى كتبت اسمائها ، أينعم هى قليلة بالنسبة لعدد الأعمال كلها ، لكنها بجد قصايد قمة فى الروعة والعبقرية والإبداع وكل حاجة ، القصايد هكتب اسمائها عشان لما احب اقرائها تانى ، واللى معرفش يقرا الكتاب يقرا القصايد 1- فى الليل 2- سناء الورد 3- بهية 4- ورقة من ملف القضية 5- قال الراوى 6 - بحبك يامصر 7 - جايزة نوبل 6- دعا الكروان 7 - الصوت المصرى 8- شوبش الطرزان 9- الثورة 10- الشحاتين 11- كلب الست 12- دولا مين 13 - موال السمك 14- التوبة 15- بلدى وحبيبتى - وهم - 16- عبدالمنعم رياض 17- صابرين 18- عيون الكلام 19- يامصر 20- عشق الصبايا 21- عصفور وصياد 22- الليل عجوز 23- الممنوعات 24- صبر أيوب 25- كلمتين لمصر . فى قصايد بقى معجبتنيش فى قرايتها زى ماسمعتها أغانى زىّ : جيفارا مات ، وبقرة حاحا ، ويعيش أهل بلدى ، وغيرهم بس :)