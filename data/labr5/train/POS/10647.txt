 بؤس واحباط ويأس!!! بس جمييييل!! دخول في أعقد الأمور الداخلية النفسية بيكشف حقيقة مجتمع معقّد من خلال كشف كل واحد فينا أمام نفسه من جمال اتقان الوصف للمشاعر والدوافع لازم تلاقي نفسك موجود في حتت في الرواية حتى لو مش في نفس المكان أو المستوى! بس حاتلاقي فكرة خبيثة أكيد فكرت فيها في يوم من الأيام! كل الأفكار سواء الطيب أو الخبيث اللي ماقولتوش عشان محرج أو عشان ضعيف أو عشان الفكرة حقيرة . حاتلاقيها مكشوفة هنا! الإبداع مش غريب عن دكتور أحمد خالد والاعجاب بيه مش غريب عني هو مش أكثر كاتب أثّر فيّ من فراغ!! وبالمناسبة . اللي بيشتكوا من الالفاظ الخارجة والفقرات الجنسية . دول غالباً اللي ماقروش غير للدكتور احمد خالد قبل كده بس!!! لكن الرواية من اكثر الروايات احتراماً في السوق (خاصة انها بتوصف بلاوي ماتتوصفش غير بقلة أدب)