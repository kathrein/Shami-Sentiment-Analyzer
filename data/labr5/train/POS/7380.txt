 لما تشوف الشهيد تبقي السلامة خجل وتبقي عايز تقوله يا أخي أسف طب قولي بس أعمل ايه, لو يعني فيها عمل اللقمة دي ليك نصيب فيها باشيلهولك واشيل نصيبك من القعدة وكاسات الشاي لكن نصيبك في انفاسي اشيله ازاي وازاي اشيلك نصيبك من فرحنا الجاي ساعات الاقيني باطلب خط محمولك باعمل في نفسي كده ليه, لسه مش عارف واروح ع القهوة واسأل "هو جيه وسأل؟" من قالك الموت طبيعي يبقي مش شايف الموت ده شيء مش طبيعي الموت ده اصله خلل الاصل فينا الخلود وهاييجي يوم نلقاه ما تحسبوش الشهيد اداكوا بس حياة ما موتوش هو وحده اللي برصاصة رماة ده طخ ابنه اللي لسه ما اتولدش معاه وطخ اولاد اولاده لاخرة الايام موت معاه بشرية كاملة محتملة وعدوا كان فيها كام شاعر وكام رسام وكام طبيب عبقري بين الاطبة امام وفيلسوف ليه علي حكم الليالي كلام وبنت نظرتها تشفي القلب من داؤه فيه شعب كامل رحل ما عرفش اسماؤه في جسم كل شهيد فيه مصر مكتملة فخلوا مصر اللي فاضلة تعيش كما شاؤوا من قصيدة "يا شعب مصر" 