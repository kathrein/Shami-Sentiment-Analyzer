 أجلت قراءة الكتاب لفترة.والواحد نادم أشد الندم فعلاً. الفتنة الكبري قصة ملحميه دامت 30 سنه أو أكثر.فعلاً لازم مش كل مسلم بس يعرفها ولكن كل إنسان. الحقيقة لما وصلت لمنتصف الكتاب كانت عيني مش بتركز علي أسامي الأشخاص أكتر من الرموز اللي بيمثلوها.شفت في حكم معاوية ويزيد الظلم والقهر والإستبداد وشفت في حكم علي العدل والمساواة والحرية. وشفت إزاي وقت الفتن تتعرض مثلك العليا للأختبار.فإما تعتزل الفتنة وتهرب منها.وساعتها تكون بني آدم. وإما تواجه الظلم وتاخد موقف حتي وأنت عارف إن حياتك تمن موقفك.وساعتها تكون إنسان غاية في الجمال والرقي. طه حسين بيتكم في آخر الكتاب عن إزاي صراع المثل العليا خسرنا كتير وبيخسرنا.أرواح ودم. الحقيقة اللي خسرنا وبيخسرنا كتير الظلم وسكوتنا عليه. ولو إنسان آمن وصدق المثل العليا وفتح عينه علي العالم.وشاف اللي شافه وبنشوفه. هيكره إن الأرض تشيله علي ضهرها. الحمد لله علي نعمة الثورة والثائرين.لولاهم لكانت الحياة لا تحتمل.