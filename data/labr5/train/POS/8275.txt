 حلوة تجربتي الأولى مع عز الدين وإن كان الضجة اللي حواليها قللت من استمتاعي بيها جزء معين في أخرها كنت توقعته قبل ما اقرأه في الرواية ما استنتجتوش من أحداث الرواية السابقة كنت بفكر في تطورات خيالية للأحداث في مصر ووصلت لنقطة معينة، واما تقدمت في الرواية لقيت السيناريو ده موجود جوة الأحداث النهاية مفتوحة مقفولة في نفس الوقت، يعني بالرغم من انك مش عارف ايه بالضبط اللي حيحصل بعد أخر صفحة؛ لكن انت عارف انه حيمشي في اتجاه معين المأزق الأخير في الرواية محير جدا، اول سؤال حتسأله لنفسك لو كنت مكان البطل كنت حعمل ايه الحلول كلها رمادية ومفيهاش أبيض صريح واسود واضح الرواية تستحق القراءة، وهنيئا للناس اللي قريتها بدون ما تسمع عنها في الأول 