 هو الصراحة لو كان فى 3,5كانت بقت أوقع بس لأنى حبيت القصة ومازهقتش وانا بقراها فى يومين ورا بعض اتشجعت اشتريها بتمنها الفادح "ستون جنيها زى فؤاد المهندس"لأنه كان عيد ميلادى والرواية الوحيدة اللى قريتها لابراهيم عيسى كانت دم على نهد كانت عجبتني فعلا أحلى حاجة انها رواية شهية يعنى تقرا وانت عايز تكمل كان حلو فيها الواقعيةالصحفيه والأسلوب الحلو والمعلومات الكتير وضايقنى فعلا زى مالناس كاتبة البداية دمها تقيل والمعلومات الكتير "أيوه هنا برضه" والكاتب ظاهر أوى فى شخصية البطل والنهاية فى رايى بوظت حاجات حلوة كتير فى القصة والعلاقات اللى فيها بس فكرة البطل اللى بيرجع يستخدم أدوات مهنته بجد يفكر بجد يحاول يوصل للحقيقة بجد دى بتأسرنى دايما 