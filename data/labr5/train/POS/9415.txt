 دة تالت كتاب اقراه لابراهيم اصلان بعد خلوة الغلبان و حجرتان وصالة . بالنسبة الي نجيب محفوظ بيمثل مرجعية كبيرة و بحس في اوقات كتير بالملل الشديد من الكتابات الاخرى بيقطعها طبعا حاجات مبهرة في النص لكن اللي عمله ابراهيم اصلان هو فشخ هذه المرجعية و فشخ منظوري انا للقصة . علشان تبين في القصة :الهزلية اللي بتتمتع بيها الاحداث و الصراعات نتيجة لتناقضات الناس فانك بتلجأ للرمز و فلسفة الاشخاص زي نجيب محفوظ او تهتم بادق و اتفه و اهم التفاصيل في الحياه زي ابراهيم اصلان لدرجة انك هتشتكي من كتر التفاصيل و قلتها في نفس الوقت . لكن لو تخطيت مرحلة الشكوي دي . هتحس بعبقرية المكتوب و ازاي الحاجات البسيطة دي تعمل ما هو خير و ابقى من الرمز و الفلسفة في اوقات كتيرة . اعتقد ان الخطة الخمسينية الجاية للقرايه تتلخص في بقية اعمال اصلان.