 كتاب ممتع جدا ، بالنسبه لي ماكنتش عايزه اسيبه الا لما اخلصه اتشجعت اجيبه لاني بحب العسيلي و آراءه الكتاب متسلسل و مترابط بشكل لطيف جدا ، يعني مع نهايه كل موضوع بتكون هي بدايه الموضوع اللي بعده ، و ملها عباره عن افكار او تحليلات من الحياه و من تعاملاتنا و تفكيرنا اجزاء كبيره منه كنت بحس انه بيتكلم عني . و اوفات كنت بحس اني وانا بقرأ سامعه صوت احمد العسيلي في المقطع ده هيقوله ازاي - ده عشان بسمعه دايما في الراديو بصوته و اسلوبه المتميزان - و في حاجات خلاني فعلا افكر فيها ، لاول مره او حاجات افكر فيها بشكل مختلف و ابسط تطرق للدين بس بشكل عفوي مبسط رائع فعلا . مش من ناحيه متزمته او حتى متعمده تحياتي لاحمد العسيلي على الكتاب