 و منين اجيب ناس لمعناه الكلام يتلوه؟ اذا كنت باجى اقوله . نص عقلى يتوه؟ الكلام مش مستجيب والصمت عار والمسافة بعيدة بين الفعل و القول البليد لكن نحااول لا قصيدة هاتجرى ع الاسفلت ولاترمى حجر ولافوق اكتافها راح تحمل شهيد ولا هاتبعد خطر ولا هاتقرب بعيد الكلام اخر المطاف هو الكلام و الدم . دم القصيدة توصف الدم الزكى ماتشيلش نقطة توصف الام اللى ماتت بنتها قدام عنيها بس وصف! وصف جيد . وصف خايب . وصف صادق . وصف كاذب . فى النهاية كله وصف ! كل شعر الوصف . مايساويش فى سوق الحق صرخة الكلام عن كل ده شئ م التطاول انما . لازم نحاول