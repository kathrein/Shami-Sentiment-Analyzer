 مبدأيا هنقول اللى معظم الريفيوهات بتقوله انها فكرة جريئة وجديدة والذى منه بس فيه حاجه الفكرة اللى جابها صعبة والكلام فيها بحساب بس لو كانت الرسالة منها قوية ممكن تغفر أى حاجه بعد كده . وده اللى عمله توفيق الحكيم فى قصة الشهيد فى كتاب أرنى الله يوسف السباعى زى ما يكون جاتله الفكرة ووقف هنا معتش عارف يعمل بيها ايه ممكن يكون وصل نقطة مهمة أن الانسان أنسان وناقص وشهوانى وكل حاجه ممكن تتقال حتى لو بقى فى المكانه دى " ملاك ". بس كانت ممكن تتحقق فى قصة تانية من غير ما يلعب اللعبة الكبيره دى أنتظرت بعد ما نجى كم الأرواح من الموت توبيخ شديد اللهجة من عزرائيل وتوقعت مشهد هيبقى فيه كلام يوزن دهب . بس أتصدمت صراحة فيه نقطتين فصلونى . للحظة حسيت أن المسؤل عن الموت والتصرف كما يشاء فى هذا الأمر هو عزرائيل أو من هو فى مكان عزرائيل وكأن ليس هناك مسؤل أكبر وده وضح فى آخر جزء فى الرواية لما خلاه يرجع تانى ووعده أنه هيقبض روحه بعد ما يتعبد ويحاول يصلح من نفسه فى سبيل انه يدخل الجنة !!!! !!!! تانى حاجه يوسف السباعى كان فاكر انه هيغير وجهة نظر الناس ناحية عزرائل وهيحببهم فيه بس صراحة هو بوظ وجهة النظر دى طلعه بتاع حوريات وسايب شغله عشان عنده معاد . ده ايه ده؟ أنا كنت أديت تلت نجوم للرواية بعد الريفيو هعدلها وأخليهم أتنين !! د ميمنعش أن الرواية فيها كام فصل كويس بس مش بحجم الفكرة اللى ممكن يتقال فيها كتير 