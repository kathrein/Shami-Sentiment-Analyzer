 طبعا نجمه واحد كنت في وقت هديها نجمتين لمجرد ان صعبان عليا ادي كتاب لاحمد مراد نجمه واحده بس بجد ميستحقش اكتر من نجمه و لو كان ينفع اديه 0 كنت اديتهاله مبدئيا انا مصدومه ان كتاب زي ده من تاليف احمد مراد بجد كنت متوقعه روايه اكتر من رائعه بس اللي لقيته علي الاقل بالنسبه ليا انها روايه سيئه متستحقش النشر و الانتظار اللي كل الناس كانت فيه لروايته الجديده الروايه في الاول كانت كويسه جدا و كنت مشدوده اوي لفكره ان الكلام اللي مكتوب مبني على دراسات هو عملها لمده سنتين في مجال الطب و الامراض النفسيه مش مجرد حد بيفتي في اي حاجه و خلاص بعدين فجأه الكتاب بدا يدخل في كلام غريب و ملوش اي اساس من الوجود ولا دليل على صحته هو كتب الكلام ده على اساس ايه بالظبط ؟ ازاي فجاه الكتاب اتحول تماما كده ؟ و كنا معترضين على الالفاظ الخارجه اللي كانت في تراب الماس و فيرتيجو هو عالج الموضوع ده بصراحه بس بحاجه اسوء ! بكميه ايحاءات ملهاش اي لازمه و مشاهد اقل ما يقال عنها ان هي مقززه و تزعج الواحد و هو بيقرا ليه يوصلني لدرجه اني مكنتش قادره اخلص الكتاب من كتر ما الايحاءات و التعبيرات اللي ملهاش اي لازمه كتير بشكل مش منطقي ابدا كانها حشو و خلاص تاني حاجه موضوع الاقراص اللي بتنقلك ل البرزخ او العالم التاني او تاخدك برا الواقع ؟ حقيقي يعني ؟! الكلام ده فعلا اتنشر يعني عادي كده لملايين بتقراه ؟ الكلام ده اتكتب على اساس ايه يعني يحبب الناس في القراص المخدره اللي بتنقلك لعالم تاني ؟ يا ريت مكنش حد غلب ! و ليه انا كقارىء اقرا حاجه زي كده ؟ هتفيدني بايه يعني و برضو هرجع و اقول على اي اساس ؟ ده غير البيئه المنفتحه بشكل غريب اللي في الكتاب اللي فيها الشرب و القمار و كل حاجه تقريبا عاديه معتقدش ان في طبقه في مصر مهما كان مستواها ممكن تكون وصلت للانحدار ده او يمكن في الله اعلم حقيقي مصدومه في كتاب استنيته مده كبيره و اول ما نزل جريت اشتريه عشان ابقى من الاوائل اللي يقروه خلصته في يومين لاني مقدرتش استحمله اكتر من كده و ضيعت من وقتي يومين كان ممكن اقضيهم اقرا حاجه تانيه اكييد كانت هتبقي احسن من الكتاب ده موصيش بالكتاب خالص بصراحه و لو حد سالني هقله ميشتريش الكتاب لانه ببساطه ميستحقش كاني كنت بقرا كاتب تاني خالص غير اللي كتب تراب الماس و فيرتيجو !