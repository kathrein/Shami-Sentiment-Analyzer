 اممم. جبت الرواية عشان كنت عايزة اقرا رومانسية معاصرة بس اتخدعت فيها! الاحداث مؤلمة و موجعة اوى لدرجة تشك كل الوجع ده حقيقى فعلا!؟ الخلفية الاساسية للرواية فكرة قديمة و تطور الاحداث مألوف بالنسبالك مش جديد و مش شاذ. الجزء الثانى أفضل من الاول بمراحل. كان ممكن نختصر الرواية و هدى تشوف عريس لعايدة من عندها بس يكون فى مستوى لائق مش ترميها كده و خلاص! النهاية مجبتش اى اخبار عن نجوى و ده شىء استفزنى و معرفش استفدنا ايه اما الست تاهت و ملقنهاش! عايدة ضايقنى ضعفها و استسلامها. اعتبرته غباء منها بصراحة! هتحس بالشخصيات ملامحها هتبان و مشاعرها و سلوكها و صفاتها. أسلوب الكاتبة بقى لا يقوى عن انه اسلوب مراهقة فى بداية مراحل الكتابة! معذرة بس اللغة ركيكة و الكلمات مكررة بطريقة تزهّق و مقاطع كتير معادة. الاسلوب مفيهوش اى نوع من الجمال. كتر تكرار الاسم فى الجملة الواحدة خمسين مرّة بيفصلك. حسيت نظام " جافا بالجوع يشعر! " هى مسلسل عربى. هتفرج عليه و هيعجبنى. هلاقى فيه حاجة متعلقه بيها و عايزه اجرى فى الاحداث اعرف هيعجبنى تفاصيل الشكل و اختلاف البلاد انما كرواية ينقصها كتير. لو قابلت الكاتبة فى يوم لرردت اليها روايتها! نجمتان للاحداث و و لا نجمة لأسلوب الكاتبة اللى اغضبنى و استفزنى 