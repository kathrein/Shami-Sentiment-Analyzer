 القصة جديدة و جريئة جدا وابراهيم عيسى ساعدتة ثقافتة فى الموضوع دا انة يتطرق لامور كان صعب على اديب غيرة انة يوصلها و دى نقطة قوة الرواية لكن نقاط ضعفها فهى للاسف كتير جدا ابراهيم عيسى مش عارف يخرج من عباية الصحفى و يتحول لاديب ولازالت لغة كتاباتة هى لغة صحفية مليئة بالاسقاطات المباشرة و الكلام الموجه للقارئ و فى بعض الاحيان بتوه فى الرواية و تبقى مش عارف انت بتقرا رواية ولا بتقرا مقال لابراهيم عيسى الشخصيات فى الرواية كانت اغلبها بدون ملامح . يعنى دا وحش ودا قاسى ودا طيب و دا شرير . مفيش عمق انسانى جوا شخصية كل واحد او حتى التطرق لاى حد لان الشخصية كلها بتدور على الشيخ حاتم و كل ما عاداه فهم كومبارس و مكلمات اول ١٠٠ صفحة كانو مملين جدا و كان ممكن يلخصهم فى صفحتين مستريح لكنه ابتداها مقدمة طويلة لحد ما الواحد فقد الامل انة يلاقى حبكة للقصة ولكن فجاة ظهرت قصة تنصير حسن و ساعتها حسيت ان الرواية هتبقى شيقة جدا لكن للاسف تاه تاني ابراهيم عيسى فى السرد و استغلال المواقف لتوصيل وجهه نظرة فى مواضيع كتيرة جدا لدرجة انه تاهت منه القصة و فجاة لقى نفسة فى الصفحة ال٥٠٠ و القصة طولت ولازم يقفلها قام حشر مليون قصة فى بعض ملهمش علاقة ولا مقدمات فمرات الشيخ طلعت خاينة و نشوى طلعت ساقطة متسلطة علية و ابن الريس شاذ و تفجير كنيسة و حسن فجر الكنيسة !!!! طبعا كان حشر لخمسين قصة فى عدد صفحات محدود بدون مقدمات وهو كان فاكر انة كدا بيعمل قمة التشويق للقارئ لكن للاسف هو عمل قمة التشيت للقاري و فجاة و القارئ بيقلب فى الصفحات لقى الرواية خلصت !!! الرواية خلصت ازاى ولا على اية ولا عشان اية !!! محدش عارف للاسف كان مشروع رواية قوى لكن عدم احترافية الكاتب ضيعت الفكرة