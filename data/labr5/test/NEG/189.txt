 مش قادرة أكملة. بيجيلي سخط و ملل و سرحان قريت من 250 ل 300 صفحة مش فاكرة بالظبط.في أكتر من شهر!!! و فاض بيا و مابقتش عاوزة أشوفة تاني. و ده بغض النظر عن الإحترام و الإعجاب إلي جواية ناحية حسن البنا و دا شعور منبعة قدرتة الماهولة على التأثير رغم حداثة سنة بالإضافة لتمسكة بالدين في زمن صعب"أحسبة كذلك " لكن عندي أسباب يخلوني مش عارفة أندمج مع الكتاب مهما حاولت و مش عارفة أستفيد منه رغم إن في حاجات كتير مفيدة : 1- هو ليه بيتكلم كإنه بيدعي لدين جديد أو بيكتب قرءان جديد؟؟؟ إنت داعية مش "نبي" و مهما عملت و مهما حاولت مش هترقى لمنزلة رسول إصطفاه ربنا. شيل على قدك مهما حد قالي إن حسن البنا من المجددين مش هقتنع. الشعراوي مجددين ماشي. البنا مجددين ليه؟؟؟؟؟ 2- طيب. بغض النظر عن إن شايف نفسة أكبر من حجمها. و مدي لنفسة مكانة مش بتاعتة. طريقة كلاممة مع الملك. أولا إستفذتني بإسلوبها و حسيت بالمداهنة. ثانيا إستفذتني تاني لإني لو كنت الملك كنت هقولة" ماتيجي تقعد مكاني و تحكم إنت" . أكيد لو عاوز الملك يسمعله كان في طرق أحسن. مش عارفاها بس أكيد كان فيه 3- الرسالة بتاعة إلى المرأة المسلمة."على ما أذكر". قفلني. تماماااا 4- إلي حصل بعد البنا و ينافي أي كلمة قريتها لحد دلوقت. بفرض إنه كان بيكتب إلي قصده مش بيكتب حاجة و قصده حاجة و سيم بقى يفهمة الإخوانجيه. إغتيالات و تكفيرات و هبابات. ده أحيانا" أستغفر الله " بحس إنهم كانو يستاهلو مرمطة السجون و إن دا مكانهم المناسب الوحيد . والله لولا الي عبد الناصر عملة مع اليساريين كان زماني بقول فين أيامك يا مظبطهم 5- ليه أقرا للإخوان. طالما شيفاهم قدام عيني و معاصرة أفعالهم و مشمئزة أشد ما يكون الإشمئزز. طب و الله حسبي الله و نعم الوكيل !! 6- ماما في كل مناقشة بينا بتصب جوايا نقمها المدمر على الجماعة. و بما إني بنتها. فبتأثر طبعا. دا غير نظرة الشزر إلي قابلتني بيها يوم ما دخلت عليها بكتاب الرسايل . خلتني كل ما أفتح الكتاب. أقفلة ماعتقدش هحاول أقرا أي حاجة لإخوانجي تاني. لكن بما إنهم من الحكام حاليا و متقوقعين في القصر العاجي بيعاملونا و كإننا صعاليك و البلد بلد أبوهم.فيسعدني و يشرفني أني أحاول أتعرف عليهم أكتر. في كتب أعداءهم. و أحب جدا إني أصدقها كمان. كفاية كدا خايفة ألبخ في الكلام القصد,,مش مكملاه 