 كثير من الأفكار الجنسية مسيطرة على فكر سحر الموجى وابطالها فى الرواية وعندها رغبه دايما فى انها توصف العلاقات الجنسية من وجهة نظر المرأة واحتياجاتها العاطفية بشكل مستفز وزيادة عن اللزوم.كمية من القرف صابتنى لقراء مثل هذه القاذورات والجديد المرة دى أنه من وجهة نظر نسائية، مكنتش أتوقع أبدا أنه تكون فيه كاتبة ست بتوصف العلاقات الخاصة زى الكتاب من الرجال .لأن المرأة ليست شهوانية بهذا القدر اللى أظهرته سحر الموجى فى روايتها كمان حصلى استفزار واغتراب لأنها اتكلمت عن حق المرأة فى ممارسة الجنس مع أكثر من رجل بدون الزواج وكأنه شىء عادى وطبيعى جدا .لأ والمفروض اننا نفهم انه ده الطبيعى والمفروض .كمان شرب البنجو والمخدرات وكأنه أمر طبيعى برضه .هى القصة كلها أشبه برواية نجيب محفوظ "ثرثرة فوق النيل" بس الفرق انه نجيب محفوظ نقل صورة الناس دول باعتبارها حاجة مش طبيعة.على عكس باقى الجتمع . لكن سحر الموجى وجهة نظرها أنه سلوكيات بطلة الرواية وصاحبها عادية ومنطقية جدا وعلى الجانب الآخر .احلى مافى الرواية فكرة انه الانسان يتعامل مع نفسه بنظرة عميقة ويتحاول يتعرف على مكنوناتها ويحاول يفهم نفسه واحتياجاته من خلال انه يقعد مه نفسه فترات كافية وفى اماكن تساعد على التفكير وصفاء الذهن زى الصحرا مثلا والاماكن الطبيعية واهمية انه الانسان يكون عنده حد بيسمعه وبيفهمه وان الانسان يعي حياته زى ماهو عايز ومش على مزاج حد ده اللى حبيته فى الرواية 