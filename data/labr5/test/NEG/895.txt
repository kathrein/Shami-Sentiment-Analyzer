 القصة في المجمل جميلة ويستحق إنك تقراها بس مش بنفس النهم في قراءة روايات تانية أنت بتقراها عشان تخلصها وتعرف النهاية هتخلص على إيه ويمكن دي حاجة نجح فيها المؤلف بس كان عندي شوية ملاحظات عليها الصراحة: *أول حاجة استخدام بعض الالفاظ مظنش انهم تحت أي حال من الاحوال ينفعوا يتحطوا في رواية *تاني حاجة في تشبيهات دينية استفزتني شخصيا وجاءت في سياق يجعل لا يتناسب مع التشبيه في المكان ده بالذات *العلاقات الموجودة في الرواية أنا شايف لو إنها موجودة في رواية اجنبي كان ممكن تبلعها على أساس إن دي طبيعة مجتمع لكن في الرواية دي تحس إنها اوفر أو ذكرت على أساس إنها سعادة وده شيء غريب علينا وإن كان موجود ولا انكره بهو مش بالحلاوة اللي مذكورة *ايضا اعتراضي على ذكر انواع الخمور والسجائر والمخدرات باسمهم لكن ايضا في حاجات تحسب للمؤلف: *الحبكة كويسة اوي وكنت أتمنى إنها تزيد عن 400 صفحة لكن ده شيء يرجع للمؤلف *البحث اللي عمله امالف مجهود جبار يحسبله انه يجيب المعلومات دي وعن المجال ده بالذات (الطب النفسي) *الغموض الموجود في آخر القصة جميل وفعلا لو كان حصل زي النهاية اللي كنت متخيلها كنت هازعل اوي حاجة اخيرة إن من واقع قرايتي للنقد بتاع الروايتين الاولانيين فأتوقع إني قبل ما اقراهم انهم ممكن يكونوا أحسن من الرواية دي كلامي صح أو غلط معرفش بس حاسس بنسبة كبيرة انه صح كمان ومن واقع قرايتي لروايات غربية فممكن على الاقل اقول إن الكاتب نجح في الحاجات اللي ذكرتها وشايف إن الرواية الجاية هيكون المستوى على عن ده وفي انتظار الرواية الجاية