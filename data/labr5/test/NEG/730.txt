 إسلوب أحمد خالد توفيق في الروايه دي ما ينفعش أقول عليها غير كلمه واحده "فس س س س س !" إسلوب بعيد كل البعد عن إسلوب توفيق اللي إتعودنا عليه , كمان موضوع الألفاظ الخارجه دي ماحبتهوش خالص من د\أحمد ------------------ الروايه أحداثها مبعثره بتلاقي صعوبه علي ما تفتكر البطل ده مين وكان بيعمل إيه قبل كده. سيبت الروايه كام يوم رجعت ناسي كل حاجه وكان لازم أرجع لورا كام صفحه أبص فيها عشان أفتكر هو كان بيتكلم عن إيه . ----------------- موضوع الثوره اللي أقحمت في نص الروايه إقحاماً , اللي وصلني من ذكر الثوره في الروايه إننا محتاجين أكبر من مجرد ثوره عشان ننقذ الناس اللي زي أهلي دحديره الشناوي من اللي هم فيه . ----------------- الروايه دي لو شافها المخرج خالد يوسف هيسيل لعابه ومش هيسيبها غير لما يعملها فيلم , وانا مش هتفرج عليه ---------------- أخيراً دي أسوأ حاجه قريتها لأحمد خالد توفيق 