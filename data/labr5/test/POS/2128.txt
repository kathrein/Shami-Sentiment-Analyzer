 مش عارف بصراحه الراجل ده بيعمل فينا كده ليه انا بكره الواقعيه والروايه واقعيه بشكل مخيف جدا فعلا رغم انها في زمن المفروض انه بعدين الغني خلاص بيوصل لمرحله انه بيفتكر نفسه اله فعلا وبيتصرف علي اسا كده وانه بيمتلك الدنيا والفقير بيفقد كل حاجه فعلا لدرجه انه تقريبا مابيكونش حي ف زمن بتختفي كل حاجه في المعسكرين من اخلاق , من دين , من قيم , من امل , من طموح , من مشاعر , من اي حاجه وفي المعسكرين بينحط الانسان لحاجه دون الانسان في ناس كتير موجوده دلوقت فعلا كده , بني ادمين بالفطره انما ف الحقيقه هما حاجه دون البشريه مش عارف بقي الغلط من مين , تراكمات مجتمع دي ودا اختيار ولا ايه هل ينفع حاجه زي دي تتحل بعيد عن اصلها وسببها ونقول سيبك من السبب والماضي وخلينا ف ازاي نصلح الحاضر مشكله البيضه ولا الفرخه , ندرس الماضي علشان نعرف نصلح الحاضر ولا ارمي الماضي علشان تعرف تقدر تفكر في المستقبل