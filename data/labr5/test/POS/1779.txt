 تصحيح للّي كنت كاتبه. الصراحة بعد ماخلصت الكتاب لقيت التالي: 1- الكاتب -ربنا يخليه ويكتر من امثاله- قلبه جامد وبيتكلم في مواضيع الشعب كله عارفها بس بيصهين على نفسه. ماعتقدش إني ظالم الناس وانا بأقول كده , لاني بصراحة غير محايد تجاه شعبنا ال. ولا بلاش 2- الأسلوب والصياغة في شكل محادثات بالضبط عامل زي ما حزلقوم كان بيقول "ادونا حاجة عملي" . هو ده العملي وأنا أتمنى إن الرسالة توصل ل أكبر عدد من الناس, بما فيهم نفسي, ولكن: 3- الأسلوب ده زي ماهو مسلي بالنسبة للناس اللي مش بتقرأ كتير أو مخهم مش واخد على التركيز ممكن يتشاف إنه مشتت وغير مركز. عشان أحط الكلام في شكل موضوعي , أنا مثلا شايف كده عشان أنا مهندس وطول عمري باقرأ مراجع ومقالات علمية ناشفة. بتنجز وتدي المعلومة على طول مش زي ماالكاتب بيدي الناس في بقها في الكتاب ده. اعتقد إن النقطة التالتة اللي أنا شايف إنها العيب الوحيد في الكتاب, ضريبة مقبولة جدا إذا الرسالة وصلت. واعتقد إني لو شفت أدامي كتاب تاني ليه هاجيبه اقراه. 