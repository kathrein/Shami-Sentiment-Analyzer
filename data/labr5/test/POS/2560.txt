 اول مره لقيت الكتاب ده عندنا فى البيت كان عندى تقريبا 9 سنين او 10 مكنتش اعرف يعنى ايه ملحد اصلا , وبعدين عدت فتره كبيره لحد ما بقى عندى اسئله كتير ملهاش اجابه وبما انى زهقت من الاجابات التقليديه الغير مقنعه فمتعبتش نفسى انى ادور على اجابات عند الاشخاص التقليديين ! لسبب ما الكتاب ده وقع ف ايدى تانى بعد فتره طويله ومعرفتش اقفله الا اما قريته كله , كان ف وقته الحقيقه مناسب جدا وكان فى اجابات جديده على اسئله قديمه يمكن مش كل التفاصيل مقنعه لانها وجهه نظر دكتور مصطفى فى النهايه لكن بشكل عام فى مرحله ما الكتاب ده كان منقذ مشكله الكتاب انه مسمعناش رد صديقه الملحد على اجاباته فبالتالى هو ميعتبرش حوار فعليا لكن بالنسبالى هو حقق الهدف بتاعه فى الوقت ده ,,, الاسئله اللى جاوب عليها الكتاب بغض النظر الطريقه او المستوى موجه لمين بالظبط لكن معظمها مش اسئله تقتصر على الملحدين بالعكس يعنى معتقدش ان فى حد مامرش على دماغه فى وقت ما معظم الاسئله دى لكن الفرق ان فى واحد هيدور على اجابه وواحد تانى هيخاف من مجرد التفكير فى السؤال مش حتى البحث عن اجابه