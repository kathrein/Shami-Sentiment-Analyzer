 كتاب تجاوز الادب الساخر بمراحل وزاد الكوميدي السوداء سوادا يفوق سوادها الاسود من قرن الخروب كوميديا تضحكل وبعدها أأو فى نفس اللحظة تبكيك .كتاب نظام ما لم نتعلمه فى المدارس (على أساس اتعلمنا حاجة ) بيورينا بعيون بلال فضل و قلمه الجبار احنا المنتفعين بمصر صور من حيوات الناس الاصليين لمصر أو زى ما بحب اسميهم مصر التانية .مصر اللى لازم نتحرك ونحاول نساعدها بأى حاجة لانها بكره تتحول و تنهش مصر بكل تقاسيمها و سكانها الكتاب الصح هو اللى يحركك لفعل مش يسليك لفترة و بعدها تنساه على الاقل الكتاب ده فتح عينى ع المجتمع اللى مكنتش اشوفه غير فى افلام السينما كتاب فيه مصر بوجعها وألامها ورغباتها الدفينة والمصرح بيها انه لازم و حتما ولابد من ثورة بمعنى قوى و عاصف .ثورة تمسح كل الفروق اللى بين فقير و فقير جدا و معدم ثورة تزرع اخلاق وتربى الناس من جديد .ثورة تدخل جذور الناس وتحرقها وتبدأ على نضافة ثورة تعرفنا قيمة البلد دى مش تنسينا قيمتنا كتاب مستغربة ازاى متمنعش ايام العهد البائد بس يستحق القراءة لأبعد الحدود