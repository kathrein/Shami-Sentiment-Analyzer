 رحلة أسطوريّة فى الكشف عن حقائق النفس الإنسانيّة و طريقها إلى الإيمان نصّ ابن طفيل عظيم جدّاً ، قرّبنى أكتر إلى ( الصوفيّة ) اللى أنا باحبّها جدّاً أصلاً أمّا نصّ ابن سينا ف أظنّ إنّى لسّه بدرى جداً عقبال ما أفهمه بكل ألفاظه ودلالاتها و عمقها و فلسفيتها ، لسّه كتييييييير أوى لازم نقراه عشان نفهم ابن سينا كان يقصد إيه ؟ أمّا نص السهروردى ف دة كان أشبه ب استعراض عضلات ( إيمانيّة ) و ( قرآنيةّ ) من مولانا السهروردى فى تفسيره لرحلة الإنسان من الشك وصولاً إلى اليقين و الإيمان أمّا ابن النفيس ، ف تقريبا كدة هاعتبر نفسى ما قريتش الكلام اللى هوّ كتبه لإنه أقلّ حاجة اتكتبت فى ال 4 نصوص ــــــــــــــــــــــــــــــــ يعنى ممكن نعتبر إنّ ابن طفيل هو الوحيد اللى عمل حاجة اسمها ( فلسفة ) فى قصّة ( حىّ بن يقظان ) و ملالى دماغى جدّاً ــــــــــــــــــــــــــــــــ أقدر اعتبر التعليق دة مبدأى إلى حين ما يتيح ليّا القدر قراءة أخرى لهذه الرائعة الإنسانيّة الخالدة ( حىّ بن يقظان ) ـــــــــــــــــــــــــــــــ اقروها كلكم !.هاتعيشوا أجواء جمييييلة جدّا بيها