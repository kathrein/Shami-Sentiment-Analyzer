 خلصته امبارح، رغم كل اللي ذكرته قبل كده عن الرواية و اللي لسة عند رأيي السابق فيها، إلا إني مبسوط إنبساط غريب و عجيب إني قريت الرواية دي و خلصتها! بجد استفدت منها جدا، انا من الناس اللي بتعرف تلاقي في الكلام الموجه لغيرها في موضوعات متخصهاش، حِكم ليها! عشان كده استفدت منها كتير، المختلف بقى، إن في حاجة غريبه حصلتلي النهارة أول ما صحيت، أنا كنت مستني أسمع صلاح و أطمن عليه، حسيت كأني ماكنتش بقرأ رواية، لأ، كأني كنت عايش معاه و كل يوم بيحكيلي أخباره و أنا بنفسي اللي بنصحة و ببكي عليه و بفرحة! حسيت بلغبطة غريبة جوايا عشان أدركت إنه مافيش صلاح و إني مش هسمعه تاني! و بقيت عايز أقرأ الرواية تاني من الأول عشان أسمعله و أطمن عليه! بقيت حاسس كأن أقرب صاحب ليا سافر و مش راجع تاني! أنا هفتقدك بجد يا صلاح! عمال أقلب وشوش صحابي في دماغي عشان ألاقي واحد شبهك!