 قرات الرواية على ثلاث جلسات لاني مبقتش ازعل اوي لما الناس بتهيص لرواية جديدة لكاتب معين و تقول عنها انها الرواية اللي ما اتكتبتش قبل كده في مصر الكتب للمشهورين اقل من المستوي المتوقع فمببنيش توقعات ع عكس برا - برا الكتاب اللي بياخد ريتز عالية و يبقي ع قوائم البيست سيلرز بيفوق اي توقعات رواية احلام الجديدة - اسلوبها لطيف بس مكرر بتلعب ف نظري ع تيمة واحدة او تيمتين وده مش عيب انت بتلعب بالورق اللي بتعرف تلعب بيه بس ان الكلام كله يبقي كوتس او ان الاقتباسات دايما تكون مدخل تبني عليه في رواية كاملة !! كنت مستمتع بالبداية جدا بالكلام عن الجزائر و المغنية ووصف الاجزاء ديه شوية الكتاب دخل في حتت تانية و ابتدت ترجع للي بتحب تتكلم فيه والنهاية قبضتني - كنت ع الاقل محتاج بادرة امل مش عشان حبيب بيحب حبيبة لكن عشان السعادة و الحياة يتقابلو كنت محتاجها تكتب اكتر عن عز الدين وتوصف لنا فيه شوية خصوصا ان شخصية ثرية دبلوماسي و ف العراق وتبع الامم المتحدة كانت ممكن تمسك خيط صاحبتها الانتيم تكمل حكايتها او تدي لينا معلومات اكتر عنها وعلاقتها مع جوزها اللي راح الامارات بدل ما تقعد توصف لنا الفخامة في فنادق فيينا و درجات المستوي السابعة استمتع باولها - حسيت بالملل ف نصها - اخرها قفلني وبرضه انا عند رأيي المشاهير لا يعتمد عليهم ف نفس الوقت بقرا بيت النخيل لطارق الطيب - حكيمة القطة اللي هناك ووصفه لبرد شقته بيخلني اتلج وانا ف السرير في كلام بيعبر الحواجز بتاعة الورق و اغلفة الكتب ويوصل وفي كلام منمق أكنه معمول عشان يبقي اقتباسات محمد عطيية 24 يناير 2013