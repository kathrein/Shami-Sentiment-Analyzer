 اْكتر حاجة تحسب لاْحمد مراد في الرواية دي إنها مختلفة تماما عن تراب الماس و فيرتيجو , سكة تانية خالص . الصفحات اللي فيها وصف تاْثير حبوب الفيل الاْزرق علي يحيي بالنسبة لي كانت مملة جدا ! عجبني قوي خط السحر و الجن , لاْني من المصدقين في عالم الاْسحار . عجبتني قوي كمان علاقة يحيي بلبني وولعه بيها . الاْلفاظ الخارجة كمان قلت قوي عن الروايتين اللي فاتوا . و مش فاهمة ماله و مال ناشيونال جيوجرافيك ؟! :) :) مافهمتش المشهد الاْخير ولا فهمت هو عايز يقول إيه في الاْخر اًصلا ! بجد نهاية مستفزة ! لكن مانقدرش ننكر إن الرواية متقنة و واضح جدا أنه تعب فيها ! تراب الماس عجبتني اْكتر بصراحة !