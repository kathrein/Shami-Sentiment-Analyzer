 احنا كلنا مدمنين مش هما بس احنا مدمنين الحياة مدمنين اعجاب الناس بينا مدمنين لكل حاجة غلط وبنررها وكلمة عادى دمرت عندنا كلمة (عيب وغلط وحرام) ما هو عادى بقت كل حاجة عادى فين تقاليدنا فين الحاجات اللى بتحكمنا عشان منبقاش عايشين فى فوضى بقينا نبرر كل حاجة زينا زى المدمنين وبنقول بردوا احنا مش بنعمل حاجة غلط وممكن نبطل اى حاجة غلط بنعملها وقت ما نحب لكن للاسف كله كلام لان الغلط عندنا بيتحول لعاده يبقى لية بنلومهم مش ما هم برضه ادمنوا الخطأ نصلح نفسنا الاول وبعدين نشوف ايه اللى وصلهم لكده وبدل ما نخليهم مجرمين نديهم فرصة العلاج كانهم بيتعلجوا من مرض خبيث لان الادمان فعلا مرض خبيث بس للاسف مش بيدمر فرد لواحده ده بيدمر افراد وبينهش فى كل حاجة يمكن هما ادمنوا انتقاما من انفسهم عشان اتحرموا من حب اواهتمام او حنان او نتيجة انهم شافوا كل القيم بتتهد قدمهم وكل حاجة بقيت تمثيل وكدب ؛فبقوا مدمنين للموت واحنا كمان مدمنين بس مدمنين للحياة والمظاهر مدمنين غرائزنا مدمنين للخطأ عشان كده وصلنا لكده ووصلناهم لكده ومننساش التقليد الاعمى عشان احنا اساتذة تقليد؛ فعندما يصبح الخطأ عادة (وعادى)لا تلوموا الا انفسكم لان بعد ذلك يصبح كل شئ متاح.لا ننسى الارادة تستطيع تغير اى شئ فقد خذ القرار وتحلى بالارادة القوية 