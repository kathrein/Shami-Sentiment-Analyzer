 بما إن الكتاب بالعامية . فمضطر أكتب المراجعة بتاعته بالعامية أقدر أصنف الكتاب تحت بند جديد و هو أدب الخواطر و التدوينات . و هو مما أهدته إلينا المدونات و أحد مزاياها و إيجابياتها ما أقدرش أقول أكتر من إن الكتاب ظريف . الكاتب عبر فيه بصدق عن اللى هو بيحس بيه . سواء اتفقت معاه أو اختلفت . لكن هو كتاب خفيف . عامل زى فى الأكل زى الشبسى أو البسكوت . خفيف و لا يسمن ولا يغنى من جوع . لكن بيعيشك فى حالة نفسية كويس . و بيديك بعض أفكار و خطوات لحياتك ممكن تكون نافعة فى أوقات كتير على الجانب الآخرفأكتر حاجة ضايقتنى منه هو الإفراط فى العامية . و إن الكتاب يكون كله عامية دى حاجة ما حبتهاش بصراحة الحاجة التانية و هو بعض . بل كثير من المخالفات العقائدية اللى وقع فيها الكاتب خصوصاً لما كان بيتعرض لمسألة الدين فى بعض المقالات من الكتاب على العموم . هو كتاب ظريف . و بس