 الروايه مقسمة لخمس قصص القصه الأولى هي الوسادة الخالية طبعا شوفت الفيلم أكتر من 50 مره قبل كدا كنت بتضايق من شخصية صلاح وخصوصا بعد ما تزوج من درية . في الرواية كرهت شخصية صلاح كرهت خيانته لدرية بمجرد التفكير ف سميحه . كرهت عدم حبه لدرية وحسيت أنه ظلمها . درية كانت بالنسباله مرحلة لازم يمر بيها أو يمكن حاجه وقتها جه غير كدا درية لم تكن شيئا بالنسباله صلاح لما أعتقد انه خلاص هايخسر دريه وانه حس بالذنب راجع شريط حياته كلها مع دريه واكتشف ان هي حب حياته فعلا .وان مفيش حاجه اسمها حب أول . لكن في حاجه اسمها حب أخير ودا حقيقي الروايه مش اختلفت كثيراً عن الفيلم القصه الثانيه اسمها الله محبه تحكي عن فتاة مسلمه أحبت شاب مسيحي . وبعد أن وصلا لنهاية يجب فيها ان يقررا ما سيفعلانه . انتهى بهما الأمر الى ان قررا ان أحدهما سيغير ديانته ؟!!! وانتهى بالفتى يغير دينه حبا في فتاته ويتقدم لخطبتها فايرفض أخاها وتنتهي القصه بمأسا يلوم فيها احسان عبدالقدوس أخو الفتاه على حدوث هذه المأساه . وهو ما استفزني جدا . ما الذي اراده احسان ان يفعله اخو الفتاه يرمي بأخته لمجرد ان شاب أحبها وغير ديانته علشانها . هل يعلم ان الزواج يبني علي اسس دينيه مهما اختلفت الديانه وان الحب وحده لا يصنع بيتا مستقرا . هل تخيل يوما ان حياة اخته وزوجها ستكون هادئة هنيه .؟! القصص الثلاث الباقيه . استفزوني أكتر مما عجبوني . التلاته بيدوروا ف نفس المضمون حب لن يكتب له الاستمرار . استفزني بقى ان من البدايه واضح جدا ان الحب دا لن يدوم .الأبطال ف الروايه بتدفعهم العاطفه للاستمرار ف حب لن يكتمل . معظمهم كانوا عارفين النهايه وبالرغم من دا استمروا . لا وكمان كان مطلوب مننا نتعاطف مع أحد ابطال الروايه ع الاقل ؟!! عموما انا كنت عاوزه اقرأ الروايه علشان الوسادة الخالية فقط . :)