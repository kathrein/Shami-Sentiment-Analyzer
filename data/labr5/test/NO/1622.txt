 يمكن دي اكتر رواية وقف قدامها لا عارفة اكتب ايه ولا اديها كام نجمة استاذ عز عقد لساني فعليا محتارة ومش عارفة اقيمها دلوقت اطلاقا خصوصا اني محتارة ما بين تفاصيل مش راكبة فوق بعضها في مخي وبين تفاصيل الرواية وفخر ونهاية الرواية اعتقد ان الافضل ان اسيب لنفسي وقت افكر فيه شوية واهضم الرواية وبعدين اكتب تقييم واحط نجوم كان ممكن احط نجوم واسكت معلقش بس حيرتي مخلياني عايزة اكتب عنها ومن تقييمي ليها حعرف اديها كام من خمسة بس لحد ما اخد قرار مش عارفة اقول غير "وجع " حسنا اذن 22 فبراير حسمت امري وها هو التعليق اولا انا كنت بين نجمتين ونص وتلاتة اخترت تلاتة عشان انا من معجبين استاذ عز وعشان الرواية جيدة قريت لعزالدين حاجة احسن من كده محاسن الرواية : فخر الدين مات مات اخيرا على ايد فخر مش اي واحد من اللي ظلمه فخر الذي لابد وان يكون على احد الاطراف لا يستطيع العيش في المنتصف مقدرش ابص لفخر على انه ارهابي فخر ضحية قبل كل شئ وحينما ادرك ان مفيش حل غير الدم اختاره فخر بقى وحش زيهم واعتقد انه بكده بيحقق العدالة بس بقى وحش وظالم لم يقتل فخر الا فخر عجبني عمر ابنه اللي مأخدتش مساحته في الرواية اعتراضاتي على الرواية التركيب الدرامي مبالغ فيه احيانا كأني قدام احد روايات ادهم صبري اللي بطلت قراية 6 سنين واكتر بسبب افورة نبيل فاروق فيها الاحداث غير المترابطة كمان تعبتني من الرواية زي ان شيرين حبيبته وام عمر ماتت في ولادة عمر رغم انها في غرفة العناية المركزة كانت عايشة ويمكن 10 سنين بعد ما سافرت فرنسا واخدت دكتوارة في 3 سنين خد عندك كمان فخر اللي عمل نظام حماية المعسكر في السودان في اول الرواية مفيش اي حاجة في احداثها بعد كده تدعم الجزء ده كأن المؤلف نسى الموضوع هند . ازاي تبقى هند من خيال فخر لو على حد علاقتهم في افانستان كان ممكن لكن مساعدتها ليه في مصر؟ استاذ عز اسرف في تفاصيل العلاقة الحميمية بين فخر وهند رغم ان روياته الاخرى مكنش فيها الكم ده من التفاصيل مكنتش على المستوى المتوقعاة بس نحط في الاعتبار تربصي بالكاتب في البداية حيث اني كنت مترقبة حيبررلي ازاي ان فخر لسه عايش ونحط في الاعتبار ان عزالدين ربط 3 روايات ببعض وده صعب قدر يعمله بحرفنة الى حد كبير بس وقع منه حاجات في النص يبقى اخيرا هو الوجع وازاي وصل فخر بنقائه لفخر ببروده ودمويته فخر البرئ المثالي بقى وحش لما قرر هو يقتل فخر 