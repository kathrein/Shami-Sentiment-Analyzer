 القصة حلوة و مؤثرة بتتكلم عن سجين سياسي ازاي تحول من انسان لشبه انسان و ازاي ساب كل مبادئه من جراء التعذيب الوحشي اللي تعرضله في السجن . و بتتكلم كمان عن السجان المتوحش اللي تحول في الاخر لما يشبه الحيوان ________________________________ يوسف ادريس اسلوبه حلو و سهل . بس استطرد اوي في الوصف و الشرح ممكن ده يكون شيء كويس. بس انا معجبنيش و خصوصا انه كان بيخرج عن سياق الحكاية كتير اوي عشان يوصف شعوره و احساسه او عشان يوصف شخصية ما و كمان كرر اسم (شوقي) بشكل مبالغ فيه . فيكفي انه كرره في اول 3 فصول اكتر من 40 مرة . في مرات كتيرة منها كان ممكن يكتفي بالضمير الغائب ________________________________ ممكن نلخص القصة في الجزء ده و اهو اكتر جزء عجبني : "(لحم الناس يا بنتي . اللي يدوقه ما يسلاه . يفضل يعض إنشا الله ما يلقاش إلا لحمه . الطف يا رب بعبيدك !) سمعتها و رنت في اذني رنين الكلام الفارغ الذي نسمعه من خالاتنا العجائز لنسخر منه , لكني لا اعرف لماذا لا تزال تلح علي " 